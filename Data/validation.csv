content,sex,hebrew_speaker,birth_period,death_period,birth_place_israel,death_place_israel
   	 	 	         שולמית יספה שועה ותישר / שנית עפעף לעמת משגבה  באפס קרבן ומליץ ישר / באה להתרצות בשועה וניבה  תחת החלב ודם החשר / תקריב לפניך דמה וחלבה  שכבה למעצבה בין קושר ומתקשר / שומרה מקיץ ולא ידע בשכבה  בהתפאר עליה כל רש מתעשר / בחשבם לאמר אלהים עזבה  תפש הנזר והצמיד והשר / תחת זאת לא יוכל להשיבה  ותוסף אמץ בדת הכשר / והיא בכל זאת מדברת על לבה  נבואת הקץ פתרה לכל פשר / נצבה מיחלת שחרה וערבה  העירה וחדש נעוריה כנשר / הרם שושנה חוחים סביבה  ושפע זבולון ומעדני אשר / וגלילות נפתלי ישובון כשובה  אמונת אזרח מקצץ האשר / אצול מכשר ומאור שביבה  שתילו עקד והטיב הקשר / לכדו כשה לעמת משכיבה  מרום צדקו לעדתו תאשר / היות פתחון פה לסלונה וסרבה  הסך עליה ורכסה תישר / קצץ עבות חטא יגוד עקבה  טובעת דלה והקם על גשר / נאור לפניך לעולם תציבה  בקראה כמעשה ארץ מצרים אשר / ישבתם בה.          ,0,1,1,1,0,0
   	 	 	     חן מצאה בת יצאה לקראתך    לא נכלאה כי נפלאה אהבתך  יצאה לאם דרך בשם אל גאלה    מתרפקה מתדפקה על בעלה    מתאמרה מתפארה על געלה  התנשאה כי נשאה עברתך    לא זנתה לא שכחה חברתך  ותעמד רחוק מאד למנוחך    מתאוננה מתרוננה בשבחך    עד תעלה פרים עלי מזבחך  לא נואשה כי נטשה נחלתך    לא קראה לא יראה זולתך  דרשה ראות יפעת נאות נחלת צבי    מפי כפיר מראש שניר ומעון צבי    התנהלה כי תעלה לראות צבי  אם כלתה עוד כלתה אל ביתך    אם נדחפה עוד נכספה לראותך.         ,0,1,1,1,0,1
"   	 	 	    ואלתאלתה עשר[ה] והשלשה עשר:    ∪ – – – ∪ – – – ∪ – – ∪ – – – ∪ – – – ∪ – –     לרעים אין בחברה כעוון רק בכתליהם ומקיא על פניהם,    וחטאת מעביר את מלתעותיו בתפוח – גדולה משניהם.        ",0,1,1,1,0,0
   	 	 	         שמונת אלפים יבקיע / גלגל תחת רקיע  לילה ויומם יביע / ותהלות אל יקביע  מאז יסב ויפסיע / וגלגל שמש יסיע  הולך על גב יציע / ואור כוכבים יקציע  והמשכילים יזהירו / כזהר הרקיע.      במזרח לכתו יצניע / ובפאת מערב ירגיע  נגד כס יה יגיע / ושם ישתחוה ויפגיע  יצא כחתן יריע / ובטן אדמה יזריע  הדר לכל ישמיע / וגבורתו יודיע      דולה שמש ומטביע / פותח יד ומשביע  הוד אל צדיק ומושיע / והוא ישקיט ומי ירשיע  מרום תרד ותופיע / זדים וקמים תכניע  אבני רצון תבקיע / תרביץ בפוך ותקביע      לבנות מקדש להופיע / על בית שמש ויפיע  קנים תציב ותקביע / פרח כפתור וגביע  יחד צאצא וצפיע / נשמות נצח תשפיע.          ,0,1,1,1,0,0
"   	 	 	     אש נוצצה כברק / ליל בכוס תאיר,    מנוזלי מזרק / כף אוחזו יאיר!    לב נחלה נחפז / למצא צרי מדוה,    חמר כעין אופז / צק לו לפי מרוה,    מעל כלי מופז – / פתיל באין מטוה,    לא משבא העתק, / כי משדי בציר,    טעמו כמן ימתק – / ויהי למרפא ציר!    ליל הנדוד חשכי, / ליל – לא לטשהו    סהר, ואת דרכי / עד בוש נטשהו.    האם, צבי, מלכי / בכלוא חבשהו?    ויֽאמרו: לא, כי / פחד לבשהו    נגד פני יצחק, / שר זהרו בהיר,    לשואלים יצחק, / ולהעניק מהיר!    אמיר יפה קומה, / עב טל ביום צמא,    דברֽתך חמה, / משרֽתך אימה,    על הזמן רומה / לאמר: “אני חומה”,    כי יד לך שומה / על מעלות כימה.    דודי קרב ורחק – / אור זכרך יזכיר,    הילל ברום שחק / מי לי אשר יכיר?    אמרו לכל הלך, / ייגע בעד חפצו,    משוט בכל פלך / בית אחוה למצא,    אל משכנותיו לך / ובוא מלון קצו,    וכלי נדוד השלך, / כי נעמה ארצו.    דע קטעך אלאפק / יא אוג אלצדר    אערג עלי יצחק / סליל מוהאגר!        ",0,1,1,1,0,0
   	 	 	    בנות שירי / וידאל בנבנשת  כתובת: שלחתי לידידי דון וידאל בן לביא     בנות שירי לדודים מאוין / למי זה יתנו צבין ויפין    למי זה חשקו בבני עליה / ומי ישא פאר נזמן וחלין    ומי ימשיש בחלקת צוארונן / ומי נשק ברקתן ולחין    ומי משך בחוט חן לבביהן / הלא יוסף מקור בינות ומעין    ולבו ים ומלא מי תבונות / ופי עטו במשאבן ודלין              5    והצמיח בגן רוחו מזמות / ונשא נס להתנוסס בעדין    ונשא בקרב נכח משנאיו / ביד מעניו בני קסתו ותלין    ויפצע לב בני רשע ויקרע / גאון קובע ועוז מסע ושרין    לזאת חשקו בנות שירי גאונו / ואליו נתנו הודן ויפין    הכי אור זהרן הלוה והיום / בנפשן שלמו חובן ונשין             10    והוא יתחתנה בבנות שכליו / כבן עמרם בהתחתן במדין    ורואה את פני יוסף הישאל / למי זה יתנו יפין וצבין       סימן   רוח ידידות על שעפי נשבה / על פאתי מזרח ידידי סובבה    על פאתי יוסף נזיר אחים אשר / רוחו כמר עובר ודגל אהבה        ,0,1,1,2,0,0
"   	 	 	     אבא הלך אל הקרת,  אבא חזר מן הקרת,  והביא בד לאדרת,  כמובן – לאדרת.  מי יתפר האדרת?  (ב)  – שושנה התופרת  כמובן – התופרת.  מי יתכסה באדרת? (ב)  – הוי, הבת הבוגרת,  כמובן – הבוגרת.  ולאן תלך באדרת? (ב)  – לגליל, לכנרת  כמובן – לכנרת.  ומה תעשה באדרת? (ב)  – תגדל צנון וחזרת,  כמובן – חזרת.  ואת מי תמצא באדרת? (ב)  – הוי, חלוץ לתפארת,  כמובן – לתפארת.  ומה תכתב באדרת?  (ב)  – כי היא מאשרת,  כמובן – מאשרת!       מנגינה עממית       ",0,1,3,4,0,1
"   	 	 	     אחלי, לבי לפניך / ועליך נסמך,    כי אהבך ואת ביתך, / כי טוב לו עמך.        בעבור כבודך בראת גויות ונשמות,    הן לעדים נאמנים לך שחקים ואדמות,    ואמת מבית ומחוץ צפיתם חכמות –    ואני בער – ובהמות / הייתי עמך.        ראתה נפשי כי ישאו מפתח וחוגר,    תאגר – ומי יוכל להפיץ? תפיץ – ואין אוגר,    תעצר – ומי זה יפתח? תפתח – ואין סוגר.    הנני בידיך, כי גר / הייתי עמך.        מעמד כשמש נכון היום תמיד חסדך,    ועבודתך היא חפש ובטח בחסדך,    כל ברואים יאבדו בלתי שמך לבדך –    אות עשה נא עם עבדך / לטוב – וחי עמך.             ",0,1,1,1,0,0
"   	 	 	     איכה ידלח עמל עדן מקור החיים!    החלום כל חלדנו נודד כנפים?    מקרה כל אדם דרכו היא נסתרה?    או אל כתב בספר: לך אנוש בצרה!    הוא לאד לעמל אנוש שמח    וחצי אפו לו למטרה שולח? –        הלא הוא מראש כל חולל מתהו    ארץ יסדה לעולם מי יעשה כמוהו?    כאהל לשבת מתח רקיע    וכלו אמר כבוד חסדו יביע;    איכה יחריש עת אנוש יתיפח    ובהכנע בחירו חנות שוכח?        הן דברו עולם נצב בשמים    שמש במסלתו לא יעקש דרכים    חרף נד – ויחדש פני אדמה    ילך קיץ – וכל תפארת נעלמה;    אולם אל יושביה אביט ואין סדרים    כי עד דכא אויה! נכאו משרים.        מדוע שד וחמס יגביהו לשבת    ותמת ישרים תנחם – לגיא צלמות?    אם פני כסא עליון נפשנו ראתה    טרם לארץ צוקה נגלה נגלתה    איך ישכח מרחם יעלים עיניהו    וסער מתחולל על נטע שעשועיהו?        אך מה אשא נהי? מה אפונה?    מה אתאונן ואהגה תלונה?    אך מעיני בי מעין נרפש יקרו    הם על נקלה זעקת שבר יעוערו    נהמת לבי תתן בפי דבר סרה    אלה דרכי אנוש לעתות בצרה!        איך תאמרי, נפשי! ""נפלתי שחתי    אל יקפוץ רחמיו לא ישוב לראותי!""    ראי שמש ככלה תעדה כליה,    מרפא בכנפיה עדנים בעריפיה,    הן היא כל-החיים בהודה משמחת    ולי היא בעת צרה – כנר בעמקי שחת.        הוחילי לאלהים! לא יקצוף לנצח    לא לעולם ישלח בעצמותי רצח    עוד בת תקוה גם במהמורות תנחני    ממרום תשלח יד ונפלאות תראני –    עת אריד בשיחי ושאול כי אציע    קול בקרבי אשמע: "" יש אחרית הרגיע!""         ",0,1,3,3,0,0
"   	 	 	       אשתחוה אל היכל קדשך ביראתך,    כי הגדלת על כל שמך אמרתך.    אודך כי סבבתני טובתך באין פרץ,    אשתחוה ואתנפל, אברכה – אולי תרץ,    ביום קראתי – תענה, ויום בוא פרץ –    יודוך, יי, כל מלכי ארץ.    וישירו עם ישורון עת ישורון היכלם,    כי רם יי וראה שחים – והרים שפלם.    אם אלך בתוך צרה – שמו יחיני ואשלם,    יי יגמר בעדי, יי חסדך לעולם.        ",0,1,1,1,0,0
"   	 	 	     לאמא יש ילד קטן,  תכל־עין ובהיר־תלתלים,  והילד של אמא חולה  ושוכב בבית־החולים.      הילד של אמא שוכב  סגור בחדרי חדרים;  כל־כך הרבה דלתות  שם סובבות על צירים.      לאמא יש ילד קטן,  אך לקרא כבר יודע הכל,  והיא לו כותבת מכתב  בכתב ברור ועגל:      ""אנחנו, כלנו, כלנו  אוהבים אותך כל־כך,  ומתגעגעים עליך  אבא אני והאח.      ושלום לך מן הלול,  ושלום לך מן הגן,  ומן הכלב שלום,  ומן החתול הקטן""      לאמא יש ילד חביב,  בהיר־עין וזהוב־תלתלים,  והילד של אמא חולה  ושוכב בבית־החולים.            ",1,1,4,4,0,0
"   	 	 	    פזמון (ליום הכיפורים)     סלח נא לעון העם הזה    כסלחת על ידי עניו החוזה.    שעה שועת עמך ותעניתם תחזה –    לב נשבר ונדכה אלהים לא תבזה.    יראים נושאי תהלה ליי אל ראשון    באין ראשית ותכלה יי לשמך עליון    נאוה תהלה; חיש ישע לציון    ועין בעין נחזה.    שא נא פשע עם נקרא בשמך,    נחיתם מאהבה על לבו שמך,    יחתם לחיים היום בחותמך,    נכבד בעיניך ובעינינו נבזה.    פרים שפתינו שלמנו היום,    אל תבזה ענותנו, אל נורא ואיום,    ולשאר שבותנו המצא נא פדיום    למען חיותנו כיום הזה.        ",0,1,1,1,0,0
   	 	 	         ובכן ימלל      ימלל אמץ אלהותך / הכל ולא יתם / ואני אבאר אברך / שמך ובו אחתם    ימלל גדל גבורתך / הכל ולא יתם / ואני אדגל אדרש / שמך ובו אחתם    ימלל הוד הדרתך / הכל ולא יתם / ואני אוקיר אודיע / שמך ובו אחתם    ימלל זהר זמרתך / הכל ולא יתם / ואני אחקר אחסן / שמך ובו אחתם    ימלל טכס טהרתך / הכל ולא יתם / ואני אישר איקר / שמך ובו אחתם    ימלל כתר כתרתך / הכל ולא יתם / ואני אלהג אלמד / שמך ובו אחתם    ימלל מעז ממשלתך / הכל ולא יתם / ואני אנצח אנשא / שמך ובו אחתם    [ימלל ס ס ל / הכל ולא יתם / ואני אע אע / שמך ובו אחתם]    ימלל פאר פעלתך / הכל ולא יתם / ואני אצדק אצפה / שמך ובו אחתם    ימלל קשט קרבתך / הכל ולא יתם / ואני ארחש ארומם / שמך ובו אחתם    ימלל שנן שירתך / הכל ולא יתם / ואני אתכן אתנה / שמך ובו אחתם.        ,0,1,1,1,0,0
   	 	 	         שעה לחש מענה / היום לך נבדל  לך ישפך שיחו / וקולו לא יחדל  מרום הט אזנך / וכחך יגדל  כי היית מעוז לדל      שעה לחש מדכה / וגם נענה ומכה  אשר דמעו יפכה / וכף אל כף יכה  בצדקו לא יזכה / אבל צדקך יחכה  לך יעטף ויבכה / כדל יעטף על דל      שעה לחש מעטף / בשבלת נשטף  בפי אריה נחטף / וכאשכל נקטף  יתן זעקו לטוטף / וכשחלת נטף  יום יעטף כטף / לך מעז ומגדל.          ,0,1,1,1,0,0
"   	 	 	    את אלתי אהבתי למרות רצונה:  אחרת לא יכולתי ואסור למעונה.  מצאתיה קודרה, מצאתיה בוכיה  כיונה הומיה.  גבותיה כקשתות על עיניה השתטחו,  בלבי רגשות ורגשות התמתחו:  השתגעתי, אלתי, השתגעתי מאהבה  ואת לי – רק איבה.  *  כי היה היתה אלתי,  זו היפה בבנות ארצתי,  מגזע אותן הנערות  ההורגות כשהן אוהבות;  לכן הרגה בלהבת־לבבה  את הראשון אשר אהבה,  והרגה עוד עשרים אחרים  ולסוף – הרגה גם אותי.  אך יבוא עוד יום ולבתך  תכה גלים, תגנח דמים,  כי עשרים הרוגי־לבבך  יהרגו ביחדם אז אותך.  רק אנכי – אחרון־הרוגך  לך אזכר ימי תפארתך  ועל קבר שחור־גאותך  עוד אשיר שירת־זווגך…  יפו, בסתיו           ",0,1,3,4,1,0
"   	 	 	    לאבן פרוציאל השר מקאסטיליה / ר'        בעלת כשפים אשר ארכו נדודיה    ימים, וקצרו ימי חיי ידידיה,    יפה כשמש – אבל לא פנתה לערב,    לחיה ערוגה – ולא יכלו נרדיה,    רכה, ענוגה משנסת במתנה, ואין    לה מחגרת – לבד חד מצמידיה.    עלתה בלחי אשר יקדיר לבנה בלב‑    נתו, וצפתה בעד מסך רדידיה,    פשטה כסותה – ולא נותרה ערמה, אבל    החן וההוד והיפי בגדיה.    שלום לבת היפי מאת מתי אהבה,    תשא גברת שלום אחד עבדיה!    נפשי פדות ליל אשר בו לאסירך פדות!    רקה אדמה וכה כל‑מחמדיה.    שתה ומצה שפת אדם ורות בצוף    פיה – מגדי, ופי הכוס – מגדיה.    פתחה לשורר שפת שני, ושם חבקה    כנור כמו אם והוא כצעיר ילדיה    סמכה ימינה, כאלו תאצל מענה‑    פיה לפיהו והיה מלמודיה.    פתחה לשורר עלי פרוד, ועת חננה    קולה ­‑ כקט שפכו בבכי כבדיה.    שפכה בדלח במי דמעה, עדי פזרה    עיני לבכיה פניני דם עתודיה.    מה לצביה אשר תבכה, כאלו של‑    מה הגביר נד והיה מנדודיה?    השר אשר יאתה משרה לשכמו, וה‑    נה האדמה כחפצו יעבידה.    נסע – וחשכו פני עיר אחריו, כאשר    זרחו לפניו בשובו כל‑צדדיה.    גבהה אדמה דרכוה פעמיו, עדי    שמה מרומי זבול תחת צעדיה.    ארץ נבוכה כחולת אהבה צמאה    אליו, ועת שחרה – כבה יקודיה.    ירדה פלאים בנסעו, אך בשובו בנ‑    עם תארו שכחה לימי מרודיה.    שובה, שלמה נשיאי, רום במרכבתך    וצלח – הלא כל‑בני עיש פרדיה!    לבש זמנך כתנת הוד נשיאים, והם    שולי כתנת – ואת בלבד רבידה.          ",0,1,1,1,0,1
"   	 	 	    ריב בין הלחם והיין     בין רעים שמעתי תוכחות,    זה יריב ריב בדעת ונכחות;    מי ישית החכמה בטוחות,    זה ישיב אליו דברי צחות,    מי ייטיב לב מי ישכיל רוחות.    רוחות בם ירויו,    כנחלים נטיו,    שיר בהם לענות,    יפה על שלחנות.    הלחם התהלל ראשונה,    לי עצה וגבורה לי בינה;    אנכי עז כל עיר ומדינה,    בי תשגב קריה נאמנה;    לא תירא ממצור יום שטנה,    בלעדי כל בית רב בשנה.    בשת פנים וחרפת,    כי שלחן יחסר פת;    פת מבחר כל מאכל,    כבוד נוה והוד היכל.    רב היין והתפאר נגדו,    מה בצע על הלחם לבדו,    אם לא אשב תמיד על צדו,    כי יעצור כל נעצר על כדו.    כד עסיס רב שמחה,    שר שלום ומנוחה,    אנכי הראשון,    ואנכי האחרון.    מה תגביה חמר את קולך,    או מה תשתרר על פעלך,    כמה רעות היו בגללך,    נבער מתוך מעיו ינשילך,    נח נשא חרפה בשבילך,    וכנען קלל על מעללך,    מכהניו אלוה אז הבדילך.    אל נא תרחיב לשון    עלי, כי את ראשון,    אין קדוש בתעודה,    כי אם במקום סעודה.    אל נא יחרה אפך בך חטה,    הן אוצרותיך יורדים מטה,    ותשכון בית אפל ועלטה,    אכן כלי נשאים על מוטה;    בך אביך הראשון חטא,    על פי פתן מארח שטה;    אני שיר ומשוש בנים,    אני עדנה לזקנים,    ואיש לחם לא הכינו,    כי אם למלא בטנו.    איך תתנשא נסך בדברים,    כי תתעה מדרך בחורים,    לך ושאל מי אתה לנזירים,    מחרצנים ועד זג נזהרים.    ולגפן תוחלת,    מוקדי אש אוכלת,    אך התבן עשים    גם ארוות הסוסים.    למה תריבו רעים יחד,    טובים השנים מן האחד,    וכבודנו בקהלכם תחד,    הלא האל יוצרכם יחד,    בחר בכם מנחתכם ונסככם,    עצת שלום תהיה גם ביניכם.        ",0,1,1,1,0,0
"   	 	 	    Les sanglots longs  Des violons  De l’automne…     בנהי ממרור    הומה כנור    טבת פרוע,    ואל הלב    חודר כאב    וגעגוע.        שעון יפעם –    לבי נדהם.    פני יחורו,    ובדמעות    אזכר שעות    אשר עברו        ואז יטיל    בלא שביל    אותי הסער –    ישא, יגלה    כמו עלה    שמת ביער…             ",0,0,3,3,0,0
   	 	 	     נפשי לשלום אותך פקדת    על שערי אהבתך שקדת    מי יתנה פגעה בך אחר נדוד    לא דאגה אל עם ולא מולדת    תודה עלי עון אשר לא עותה    לך פן תדינה  בדין מורדת    ואומרה מקרה ועת לאהב ועת    לשנא ועת למות ועת ללדת    פשטה עלי נגב שלומי אהבה    ותשב העלה והירדת    כי לעגך על פי שלוחך שמעה    ובדברו ותעמד מרעדת    אל תאמן עד שתנסה וחזה    כמה נקלה נמצאה נכבדת    הנה תשובתי אשר אבדה תמול    חזרה וברוך מחזיר אבדת    על כף זכות פקדה ידידיך ואל    תהיה אמונה ממך נפקדת    כי האמונה היתה אמנתך    גם האמת היתה לך ילדת    ובעת ילדתך יהודה גור ארי    קראה שמך ותעמד מלדת.  תשובה לשיר תוכחה על שחדל מלכתוב אליו.        ,0,1,1,1,0,1
"   	 	 	     פגש אותי היום במנגינת-זהב  של תפוחי-פז וקרני שמש  על ירק העצים, - והגיל כה רב,  והיום צעיר, וכה רחוק האמש.  סוסי דרך באון, מעך בפרסותיו  כל רגב וכל ציץ; ובמשובה ענף  לבין הצוארון חפן אגלי טל השיר;  ואחרי רטט כנימת-כנור – הניר.  היום לחץ לי רע את היד  ומבטו אמר: “באש וגם במים”…  היום בחבה אלי נצמד  לב אשה אוהב – בבת-עין.  היום – מברך יהי היום! –  טבלה נפשי במעיני הטהר –  עיני בני, - ולודאות הפך חלום  ולבשו בשר הזיות שדהו.  היום הזה גרוני נקרע לשיר!  היום לי רע, אח – השמש!  כה צעיר היום, וגם אני צעיר,  וכלא-היה האמש.       אפריל 1937       ",0,1,3,4,0,1
"   	 	 	    לראשית שנת תרמ""ה /   אחת שאלתי מאת ה' אותה אבקש.     עוד שנה אחת לתהמות הנצח,    חיש חלפה כרגע ממתים מחלד,    ובלבי ינון גם ענן על מצח:    לו נצח יכלתי להיות רק ילד!        יום, יום יעבר קיץ גם כלה קציר,    אין עוד שעשועים על ברכי הטבע,    ולבבי יהום כהמות רוח בציר:    לו נצח יפרחו שרון, גיא וגבע!        אך שנים תחלפנה, זקנה קופצת,    כן תשמיד כל הדר חרב החרף;    שוא נפשי כיונה בכלוב מתרוצצת,    ולחזיונות תוגה שוא אפנה ערף.        לא אעצור זרם העת ממרוצתו,    ובעלה נבל לא אשיב החיים;    תעוף העת! ישלח חרף קרתו!    ולנעם ילדות לא אשא עינים!        רק אחת אבקש: לו רק אדעה,    כי עוד שנים רבות תעברנה על פני;    אז בימי חיי מרגוע אמצאה,    וברצון תמיד אפגוש ראשי שני…        אז אשמח בחרף, כי אדע נאמנה,    עוד ישוב האביב וישובב הרוח;    לכן רק זאת אשאל בימי ראש השנה:    לו אשבע רב ימים עד יומי יפוח!          ",0,1,3,3,0,0
"   	 	 	     גבר אשר הטיב לי    הרבה ולבו השחת    פעם, אני סולח    לרב אשר לו אחת.          ",0,1,1,1,0,0
"   	 	 	         באל תרום ימינך / ועליו בטחונך    והעשר והכבוד / פקידים על ארוניך    ותמיד לבך נדיב / וח[ס]ד על לשונך    וגדל חסדך עלי / כגדל רעיוניך    ואחשב כי חשבתני / כמו ילד זקוניך    והייתי כמו חותם / עלי אצבע ימינך    וסרתי מעלי ידך / וזאת מאין רצונך    הבגדת, יד[יד] נפשי, / הבגדת בבניך    השכחת אמונתי / ביום עמדי לפניך    הלא אתה נטעתני / וצמחתי בגנך    ולמה לא דרשתני / והנני לעיניך    והייתי כעץ שתול / עלי נחל[י עדניך]    ני? / חבצלת שרוניך    ועתה שובניך    אני אכתב שבחיך / אני אלקט פניניך    ואם אתה כמו מלך - / אני אחד סגניך    ואם אתה כמו שחר - / פרש עלי ענניך ואם אתה כמו אדון - / אני עבד לפניך.        ",0,1,1,1,0,0
"   	 	 	     הוי מרחבים עוממים  של נפשי צמאת אש,  כך העולם היה אז  בטרם זע היש.    תוך זעזועים כוללים  כל־יצר רע וטוב,  זה עם זה מסתבכים שם  התחלת כל וסוף.    ובמחבואים נפשיים  מתרגשים הן ולאו;  המאזנים רופפים  מאין הכרעת כף.    אז הנפש צוללה  בים של טוב ורע  והים חליפות לו,  זע אף אינו זע.    גבולים לא נתממשו עוד,  לא לילה. אף לא יום;  שם הנפש נפגשה  עם צלה על פני תהום.    הוי הלב הפקפקן,  ונשמה כבדת־חטא,  מלפניך – מלאך טוב  מלפניך – שד?    ובמרחקים דוממים  על תהום שאינו נח,  תפגש איש יתעלל בך,  אם רע, אם, או אח?        ",0,1,3,4,0,1
"   	 	 	     קול קורא כיס הזהובים,    מלקרב אליו הקרובים;    טוב נולד אל שעה טובה,    מאשר ילד מן הטובים.        ",0,1,1,1,0,0
   	 	 	     אשא אליכן בנות שחר תלונתי / ריבי אליכן בהעבירכן תנומתי    ראו שעפי פני עפר צבי בחלום / וישמחו לחזות הודי וחמדתי    יתעלסו בחצות ליל וישתעשעו / אתו ויאיר באור פניו אפלתי    שבע לבבי תמונתו כאלו בה- / קיץ אחזה נעמו נכח תמונתי    טוחי יגילון בחין ניבו ופתאם בנות / שחר ישיתון לאל גילי וחדותי   5    השחיר לבבי מאור שחר ויצא בצאת / שמש והלו סגור לבי ונשמתי    כי עף בכנפי שחר דודי אלי אהלו / פתע והתעופפה כחלום יחידתי    אחלי המון כוכבי נשפי לשועי שעו / חושו והדרשו נא אל שאלתי    דמו עדי בא ימי חברת ידידים ועד / ישית ידידי מגמתו לעמתי    אישן ואחזה תמונתו בנומי עדי / באו והוא יהיה פתרון חזיתי     10    או כוכבי שחרי האספו בעדי / רגזו ואל תהיו מקום לזעקתי    אחלי שאו נא פני נגש והוא נענה / ולא תכסון דמי נפשי באדמתי    האספו נא עדי ידד נדוד כאשר / נדד לבבי ועד יחרש בעגלתי    כי לו זמן העביר עברת נדודי עלי- / כם צור גאון לבכם ירך לאנחתי    יחשך מאורכם במחשך מאפל הנדוד / אלו ידעתם קצת צירי וצרתי   15    כי לי ידיד נאמן חכו כנפת ומן / הניד בנודו זמן הודי ויקרתי    עפר פני יהלם מי לי יביאו הלם / יבא ולא בחלום אל בית מנוחתי    יום שחזיתיו נטעתיו בערוגת סגור / לבי עדי נמלא חשקו ערוגתי    נטע ברוחי נטע חשקו והניד זמן / כנה אשר נטעה ידו בחלקתי    ולמי אני אזעקה ממאסר הנדוד / עלי חמסי ועל נפשי תלנתי      20     על הכתב    האומר לחרס ולא יזרח כי תבא לראות פניו/ בתנומות עלי משכב/ והיה אור הלבנה שמש צדקה לנגד עיניו/ במראה ולא בחידות ראה פניך יתאב/ אחיך          ,0,1,1,2,0,0
"   	 	 	    פיוט לקריאת התורה     אל, גל יד נודעת! / תהי תפלתי נשמעת    בקראי לך במדעת / ׳אתה הראת לדעת׳.    בשר את קהלנו / לשוב אלי גבולנו,    ברחמים פנה אלינו – / יהי אדני אלהינו.    רומה ממרומך / והושע שאר עמך    ואבד שאון קמיך; / הושיעה את עמך    וברך את נחלתך.        ",0,1,1,1,0,0
"   	 	 	         אני רק דברתי לאמר: “אם־יעלה בערב הירח המלא ועגל וישתרג בסבך שריגי עץ הקדם הזה, היוכל איש לצודו?”  אבל דדי1 שחק לי ויאמר: “רק הנבער אתה מכל־הנערים אשר ראיתי מעודי ועד־כה. רחוק הירח ממנו עד־למאד, ואיך יוכל איש לצודו?”  ואני אמרתי: “דדי מה־נואלת! אם־יש כי אמנו תביט אלינו מחלונה ותצהל אלינו לעת שעשענו את־שעשעינו, האמר תאמר: רחוקה היא?”  אבל דדי אמר: “רק ילד פתה אתה! אי־מזה תקח לך רשת גדולה למדי לבעבור צוד בה את־הירח?”  ואני אמרתי: “הן לא יבצר ממך ללכדו בעצם ידיך?”  אבל דדי שחק ויאמר: “אכן הנבער אתה מכל־הנערים אשר ראיתי מעודי ועד־כה. הן לו קרב לגשת, כי־עתה ראית מה־גדול הירח”.  ואני אמרתי: “הוי דדי, מה־רבו ההבלים אשר יורו בבית־ספרך! אם־יש כי תט אמנו את־ראשה אלינו לנשק־לנו, היראו פניה אלינו גדולים למאד?”  אבל דדי רק באחת: “אכן ילד סכל אתה!”              אחי הבכור  ↩           ",0,0,3,4,0,0
"   	 	 	    הארז והקנה /   לעולם יהא אדם רך כקנה  ואל יהי קשה כארז (תענית כ').     צדיק אתה כי תריב אל אל בשמים    – אמר לקנה הארז ביער –    חלש מחשש עשך, רפה מתבן,    צלצל הכנפים לך כבד אבן,    רוח צח נוססה בפני יובל מים    רוח עזה היא לך סעה וסער;    גם צל כי יברח עליך ברח    לא תעמד הכן, כי תדכה תשח.    ואני – רם ככרמל, אדיר מהררי טרף,    אשים מחשך לאור ואכס עין השמש;    סער מתגורר אבזה, אפנה לו ערף    ונשרים קלו לי כקטני הרמש.    צר לי עליך, אמלל! רב מנשוא אידך,    לו עוד תחת פארותי היית צומח    זו מסביבות מטעי אנכי שלח,    כי אז בסעפותי שכתי בעדך;    אך יונקתך תצא על יבלי מים,    במקום אין מעצר אל רוחות שמים    וערירי צפוי אתה אל כל קרץ.    הוי מדוע זה השפט כל הארץ    לא יעשה לך משפט, רק לך לבדך?!    „חשך נא ניד פיך ”– הקנה ענהו –    „כמוני כמוך נגור כעס רוח;    „אמת כי עת סער יפוח    אכף ראשי עד יעבר-זעם,    „אתה לא תערץ מפניו, תרים מצח,    „אך נוחיל לקץ – חסן לא לנצח! ”    עודנו דובר ופתאם רוח סער,    משתו יגורו אילים, הרים יתמהו,    בצורים יתקלס, משחק לו חרש,    נעור מירכתי צפון בשאון רעם    ויבא וירעש בין שיחי היער.    הקנה כפף נפשו כפעם בפעם,    הארז לא שח אף לא זע ממנו;    ויוסף הרוח אמץ בחמת זעם    וישערהו ויהפכהו משרש    ובערפו אחז ויפצפצנו.    אז אל כל גאיות דליותיו נפרדו    ושבבים היה הארז רם העינים,    אשר העלה שיאו שמים,    ולקצבי הרים שרשיו ירדו.        ",0,1,3,3,0,0
"   	 	 	    א.   אודך, תמים דעים, כל נסתרות ידע,    כי פדית ממות רוח אפינו;    ממרום שברת יד עול פשע,    הריק חרב רצח אחרי משיחנו.        מות יקצר האכזר, מות זרע,    משל צדיק יחיה, נשיא אל בתוכנו.    אמנם עוד תצלינה אזני כל שמע:    הה, נפל למשכב פראנץ יאזעף מלכנו! –        אנא אל, רפא רחמן, החישה ישועה,    שלחה עזרך מקדש, ארוכה ורפואה,    למלך פראנץ יאזעף הראשון, אבינו.        רפאהו, החיהו, משחת פדעהו,    כוס ישועות ישתה ומהרה תחלימהו;    אז תודה זמרה ושמחה ימלא פינו.       ב.   מה נכבד היום, מה זה הקריה המיה    כליל התקדש חג לקול מחצרים נגנים ושרים?    מדוע כל עין הליכות ארמון צפיה,    ולמקדש מלך יחישו סגנים ושרים?        יובל הוא, יום זכרון, כפלים לתושיה,    זכרון לאהבת הכלולות, אהבה בלי מצרים,    ולברית חסד אשת חן, שושנה פריה;    יובל למלכות עסטעררייך, לארץ ולדרים.        ולמי יאתה תפארת ישרון שבעתים?    הלא למלך פראנץ יאזעף, קרא דרור למרודים,    ולחברתו המלכה, המהללה בשערים.        לכן בתודות אין מספר וברכות שמים    יקדמו היום פני מלכם אחינו היהודים,    בעדו ובעד ביתו יפללו חדשים לבקרים.       ג.   יום בשורה הוא לארץ עסטרייך, רחבת ידים,    יום חתנת בן המלך, הצפוי אלי עטרה,    עם בת משל צדיק, דגולה מרבותים,    עתידה לנזר הוד מלכות, לצפירת תפארה.        ישבת ווין משתאה ממראה עינים,    מלך ביפיו תחזה והמלכה הנאדרה;    קול ששון ישמע בשירים ובמצלתים,    חגים ינקפו, ימי משתה ושמחה ועצרה.        ושבטי יה, אשר על חסד המשל נשענים,    בשמחת המלך פראנץ יאזעף יתערבו כבנים,    כוס ישועות ישאו ויחדו ירנו לאזכרה:        יחי החתן רודאלף, גדול לחכמה ורך לשנים!    תחי הכלה שטעפאניע, כלילת יפי ועדנים!    יהי שלום בארמונם, נעימות נצח ונהרה!       ד.   חגי בת עמי חג מלכך, נדיב מושיע,    יום הקם על זה עשר שנים חמש פעמים;    יובל הוא לפראנץ יאזעף הראשון יודיע,    מאחז כסא ממלכתו בנדיבות ובתמים.        יום רצון בא, כאור בהיר בשחקים יופיע,    עת חדוה תודה וזמרה לשפלים ולרמים,    קול פקח קוח לשוכני בית האסור משמיע,    בקרב המון חוגג, המון ממלכות ועממים.        “אין כמלכנו”, כל יושב אויסטריא יביע,    ובכל עיר ועיר אשר דבר המלך מגיע,    נס ודגל ירימו, יהללו פעלו בשערים.        “גבירנו פראנץ יאזעף יחי!” עדת ישרון תרנן,    “עוד ישגה וינוב בשיבה!” בלב שלם תתחנן,    “רצון עליון ישבע, מופת למלכים ושרים!”           ",0,1,3,4,0,0
"   	 	 	    אל ההרים / רחל המשוררת       אהבכם כי רמתם מארץ    ולבשתם תכלת זכה,    כי אל סתר נוכם הדרך    רחוקה, רחוקה.        את סבלי אעמיס על השכם    כמצות שלטונכם עלי.    להעפיל – מבשר צנוע    של הבא אחרי.        ",1,1,3,4,0,1
   	 	 	     יום נכספו נפשים וכלו    יחד פני אלהים ביום חלו וחלו  היה ואם כימים לשוני    אין מענה לנגד מעוני    רק אדרשה עבר על עוני  עיני בכות לעיני יכלו    עת תחמול אלהי לך נתלו ונחלו  וידמו לאין חק בחיקי    לפני דביר מנתי וחלקי    בו תאות לבבי וחשקי  כי זרמו בעבים ודלו    בגלל בני ידידיו אשר נגלו והגלו  די לי נשא עני בן אמתי    מתי יעוררה קץ מנתי    לי גם אני ואעשה לביתי  בית אשר יסודיו יגלו    נכרים אהה בנקם והחלו וכלו  הדוי בשוב לקדשי ארנן    עוד לא אקוננה שם אקנן    תוך חיק מעון אלהי אשנן  יגדל שמו בפיכם וסלו    דרך לאל אשר מעשיו נעלו וגדלו.         ,0,1,1,1,0,1
"   	 	 	     מחשים – אתה ואני.    ממתינים – אני ואתה,    בסתרי עקמני עלטה    ודממה בסתרי עקמני.        לא אושיט את ידי – התבין?    לא אחז בידך להנחות.    אחשה ואמתין – לאות.    אחשה, אמתין.        כי תלעג; “עקשת כמוך”,    כי תרחק – אצדיק את הדין.    גם אני, גם אתה – נבין.    נחשה, נבוך.       תרפ""ט       ",1,1,3,4,0,1
   	 	 	     שחקים נקרעו להיות מעילים    וצבא קצצו להם פתילים    יאו סהר היות שהרן וכימה    תאוה להיות גם היא עגילים    לשמש תהלך על האדמה    אצולת הוד ילדוה אצילים    אשר תחנה חנות שמש בהלה    באהלים ארגום האהלים    תמה איך יעשו סכה לשמש    השמש תחנה תחת צללים         ,0,1,1,1,0,1
   	 	 	     אין באוילים כמו עושה אשר לא יצ-    וה לעשותו ומתעבר עלי-ריב זר    גם אין חכם-לב כמתכבד בהתחברות    רקים ובנטוש אמת אישים אמת עזר.          ,0,1,1,1,0,0
"   	 	 	     למך החיט נשא מכנסים    עם חשכה בין השמשות,    ויפגע בחנוך (וחנוך – תופר נעלים)    הרץ ברגלים חשות.     – אנה תרוץ, חנוך? – הטרם תדע,    כי קראה הלילה אספה העדה,    ולא אספה פשוטה, כי אספה רבתי,    ומהרתי אליה אחרי עבודתי.    ואתה, למך, האם לא נקראת?    וגדולים חקרי לב וענינים שונים    לעלות על שלחן הקהל נכונים.    ועתה, בי למך, אל תעכבני,    נחפז אנכי לדרכי, שלחני!     – כתר זעיר, חנוך, טוב כי נקרית    לפני בדרך, גם אותי קרא    שמש הקהל לבא אל העצרה.    התהי בעיר אספה בלתי אם נקראתי?    היעז השמש לפסח על ביתי?    ומאשר אין עתה פנויה שעתי    לבא אל האספה כאשר עם לבבי,    לכן אשימה בפיך את דעתי    והודעתה בקהל בלשוני וככתבי.    ואף אם עוד טרם אדע נכונה    מה-יהיה דבר האספה באחרונה,    בכל-זאת אעמד על דעתי כחלמיש    וממנה לא אמיש.    ועתה שמע את אשר אצוך:     אם כה יאמר איש, ואם יאמר ככה –    והפכת את דבריו, והדעה הנהפכה –    הנה היא דעת למך הדובר אליך.     – לבי נוקפי, למך, אולי יקדמני    איש אחר הזריז ומהיר לשון ממני? –    הודיע חנוך צערו ויתגרד בגבחת.    – אל תהי שוטה, חנוך – אתה באחת:    שמעו-נא, רבותי, האזינו ואדברה,    “למך אומר: אדרבה! אפכא מסתברא!”    כי באמת, שאלני ואאלפך בינה,    בנידון דידן אין כל נפקא-מנה    אם דבריך, של טעם או לא ישוו מאומה, –    מיטב כל אספה הוא הרעש והמהומה.    כי יטענך איש חטים או שעורים בעליה, –    הודה לו בקנקנים או במדרש הפליאה;    כי יאמר: חיים תפשום, – ענה: תפשום חיים!    או פסק לו פסוקיך, והגרס השנים1,    הרב השאון ותרב הערבוביה,    וממילא יחלטו להאסף בשניה.    נאמן נשקי זה, קלע ולא יחטיא,    נסיתיו במסה לא אחת ושתים    ומעולם לא נהפך לי כקשת רמיה.    עתה לך לשלום ואני שב אל מחטי    לתפר כסתות ומכנסים,    המוכנים מאתמול על האבנים.         והגרס השנים. – מבטא המוני בווהלין.  ↩           ",0,1,3,4,0,0
   	 	 	     אחלי יכנו לפני אל ארחי    כי יצרו עלי מערבי ומזרחי    לראות מקום נביאי ומקום כסאות משיחי    צמאה נפשי לאלהים לאל חי    אל גבעת….       ,0,1,1,1,0,1
"   	 	 	       לילות לילך, לילות לילך!    ריחם זלף – לא לי, לא לך.    ריחם זלף, קסמם חלף.    לחשתי לך: ההן, אם לאו?    הרכנת ראשך: הן – לאו, לאו – הן    חיכה לחיך, גמת־החן.    שאלתי פי הכוכבים:    מה טיב חיוך דו־פרצופים?    הערומים! רמזו: מיד!    רמוז, דעוך אחד אחד.    חלף הליל כיציר־חלום –    נעלמת ובלי ברכת־שלום…    ועלי ציץ כל עוף הגן:    מקשן טפש! טפש מקשן!   תר""ץ       ",0,1,4,4,0,0
"   	 	 	     תור העלומים לארץ העוף והרמש בשרו:    נשאו כנף זהב הזבובים ועטף השרץ ירקרק,    דור הצפרים המזמרות, שגאונו בפיו ובכנפיו,    שם את משכנו ביערות וישא מול תכלת השחק    רחשי נפש הארץ ויספר לאדני את כבודה. –    לחשו עשבים ועצים את לחש הילדות כלפנים,    אולם הארץ כבר גדלה ונפשה אחרת הגידה:    נשמעו יומם ולילה בדשא ובסוף האגמים    זמזום וצרצור וקרקור, ויהיו לקול לא-יפסק,    קורא לחיים, תובע את צרכי החיים הרבים;    אכן על פני כל הארץ עדינות היצירה נפוצו,    עפו ותעו ועמדו בתכלת האויר המזהיר,    גון הארץ גונן ונחפות בנשיקות השמש,    שחור ולבנונית וזהב, אדמומית וכחול וארגמן:    נדמו לחלומות הארץ, חלומות הזהב של נער,    שלחם לרחבי הרום לב הארץ המלא געגועים;    רננו גיל לב הארץ ושפכו בשיר את עצבונו,    נשאו בשיר לשמים ושבו לארץ דוממים…    ימים על ימים ינקפו ושנים על שנים ויובלות –    היתה הארץ פורחת ותמימה באשרה כלפנים,    אולם כבר אשה התכנסה ותנם בעמקי מעמקים:    רבו צאצאי הארץ, הקטנים והגדולים לאין מספר,    תבעו יום יום את צרכיהם ותפרנס הארץ את כלם.    אחר בארץ נפוצו היצורים ההולכים החזקים,    המה ילידי הארץ לקץ עלומיה הפורחים:    כח וערמה להמה ומשובת התם להם אינה,    כבשה משפחתם היערות ותמשל במרחב הערבה,    היתה במרוצת הימים למחתת העוף והרמש: –    כך על דמיונות הילדות וחלומות הנער הקלים    תמיד הטילו מוראם איתני הארץ הפריצים.    ערב, ותתכס הארץ בסדין של סמט מנצנץ,    משבץ פנינים באמצע ומאפיל לארבע רוחותיו;    נפנפו כנפי הערב זפיר קל על פני היפה-פיה,    שכבה הארץ עיפה ושכורת היום התעלפה,    להטה נשימת אפיה ותרעד הדשאים הנמים,    חזה לאטו התרומם וכעין אנחת תאוה חשאית    על פני הארץ התאפקה ותשכר את אויר הערב.    נדמה: בהשפך לארץ מאויים ותאוות לא ברורים,    עת חשה נפשה עתידות וללבה עוד צר על העבר –    בקשה רק שנת ומרגוע. ותמשך הסדין אליה,    עצרה נשימתה והתכוצה. –    ואז באפלת הלילה    תעו החיות הגדולות וירתח הדם בעורקיהן:    שאפו האויר המשכר וימסך בקרבן תעתועים,    שטף אל לבן גל תאוה וירעד את גון האמיץ,    פרצו ענקים בשאגה מיראת הנעלם המרגזם,    הכו בכף ברזל בארץ, כמבקשים מאמם יולדתם    פשר הנעלם שבקרבם וסובבם מכל עבריהם…    אך היא החרישה להמה. ויפנו הענקים ברגזה,    הלכו לבקש את אויבם ונהימה של פחדים בגרונם;    פגש ענק באחיהו ויעמדו לרגע דוממים,    להטה נשימת אפיהם ולהטו פי-שבעה עיניהם,    צפו איש אחיו בפחד ושאפו האויר המשכר. –    פתאם – שאגה וקפיצה: ענק על רעהו התנפל,    הכיר האויב המרגיז באחיו הצופה למולו;    רגע – וטרפו ושכב ליד חלל אחיו במנוחה,    רחצו רגליו בדם והוקל ללבו ונרדם    שנה עמקה ושלוה.    ותשת את הדם אז הארץ,    הרטיב פניה הצרובים כנשיקה את שפתי הנערה,    כנשיקה ראשונה לנערה לה מתק הדם זה הראשון,    אבדה את תם נעוריה וטהר ילדותה לעולם.        ",0,1,3,4,0,1
   	 	 	     יום שעשעתיהו עלי ברכי    וירא תמונתו באישוני    נשק שתי עיני מתעתע    את תארו נשק ולא עיני.         ,0,1,1,1,0,1
"   	 	 	     משקיפה בחלון…מה אים  התהו ברחבי הבריאה!  מה-דלוחה הארץ מתחת,  מה-שחורה במרום היריעה!  מאז אור הבקר אף רגע  הגשם בל ישקט, ינוח;  ורוח-תמרורים מבכה  באויר המלא לחלוח –  ודולף הגשם בזריזות,  כממלא משלחת חשובה…  וברדתו הוא לוחש בנגינה  אי-פוסקה, מדודה, עצובה –  ודומה כאלו הוא רוצה  לישן העולם ברחשו…  ורועד מקר ומיאוש  אביטה בחלון ומחשה –  שם זוחלים בני-אדם… מה-קודרים,  מה-נוגים פניהם בשאיה!  אן זוחלים הדכים ולמה?  מה חפצם באפס, בגויעה?..  התמימים! הידעו מה-קשים  החיים בתוך הרקבון?  הידעו מה-שומם הוא לחיות  בעולם שכלו עצבון?..  ומזרזף הגשם ובוכה  הרוח הקר בערפל –  ולבי מנהם: אדני,  מה-פעוט עולמך השפל!..       קוסטופול, תרס""ו       ",0,1,3,4,0,0
"   	 	 	     לילה. מחשבתי המתונה    אשוב ואהגה מראש;    יומם משכוני לרגש –    עתה זכרתי התכונה.    שקט. האור מן המנורה    יהל בלאט, כבחצות;    בנתי בתכונה הזאת –    לי היא כרשת המזרה.    דמי יפתני לתנומה,    עצבי לי לוחש: שכח    אולם על ראשי ששח    תבך גאות יומי המרמה.    נקלים לרוחי הקסמים    משחק בידי לא ייף;    אמת לי יקרת צעיף,    תוכה מישרים נזעמים.    יש אחות ריק ואמונים,    ברית שני הפכים לטוב: –    היא המקימת לרב    הבלי הרוח השנונים.    מה לי למעט ברב גוניו,    חסד הפכים לא-עז?    בנתי ואבחר מאז    פעל גם יקר גם ענו.    עתה אם ארים מחשבתי,    אראה מרום רב חלוף: –    עולם זה, מט מחנף,    נדון כאשר אהבתי.    מאזני הפכים, והרנים    לשון המאזנים ההם –    יאבדו מזכר ושם,    ישבתו עדן ועדנים.    עתה, על עמי כי אשים    עין לחמלה ומרי,    אחזה התכלה ההיא,    אראה כל מאזניו נרמסים.    אחרית העם היא המצוה,    אם גם הרומס הוא זר,    עוון וגמולו המר –    פוקדות גם איבה גם אהבה.    עם זה ואמתו השסועה –    נדון ונצרף מאד;    כאשר יגרתי לשד,    כאשר יחלתי לישועה.    יוצר הגויים שברא    קדומים אדירים לעם, –    יוסיף לו כח – וקם.    יברא לו אחרית יקרה.    אכן לאחרית נחמה,    פשר תגל עד-בלי-די, –    קדש גם חלדי החי,    כחי הער על אדמה.    עבר בפלאיו השבורים,    הוה בוטח על-שוא –    שניהם רק פאתי הקרב,    חילם – ראשוני הטורים.    אשרי יודע החידה,    חובב פתרונה לא-לו;    אשר יאחר לבוא –    גמול הוא לעת העתידה.        ",0,1,3,4,0,1
"   	 	 	    גם זו לטובה /        הרופא המנתח    על גב המזבח    כשה לעלה עקדני;    יין תרעלה השקני    (קבעת כוס החמה)    ויפל עלי תרדמה;    אז מבשרי נתח נתח    ולמעי עשה פתח    ויקח אחד מהמה.    הקיצותי בקול מר צורח:    “אויה לי כי נדמיתי!”    – ""הס, אל מה תאנח?    – הרגעני המנתח –    אמנם מעיך פתחתי,    הבשר החי הוצאתי,    ומצלעותיך אחת לקחתי –    אולם לאשה לא בניתיה    ולך לא הבאתיה –    ומה-לך כי נזעקת?""    לדבריו אלה רוחי שקטה –    ובלבי אחשבה:    גם זו לטובה!      ברלין, אלול תרנ""א       ",0,1,3,3,0,0
"   	 	 	     אור ישעך עד אן תסתיר, ובין עבי / אפל חטאותי יבא ויתחבא    עד מעטו למאד לילי עליצותי,   / וימי יגונותי רבו כמו ארבה    אזיל בלבת אש אהב בלבי את   / דמעי – ואיך ישיק אותו ולא יכבה?        ",0,1,1,1,0,0
"   	 	 	    לו אהבתיני, אלתי, כאשר אהבתיך אני,  לו נבוכות בימים והשתגעת בלילות;  לו המה לבך מסערת־דמים  ועיניך, בעפעפיהן, לו נרטבו בדמעות;  לו חלמת אשר־עד והקיצות בבהלה  ובמוחך העיף לו עברו ברקים, –  האח, כי אז אולי הבינותיני…  *  לו ידעת, אלתי, מה היא נפש אהובה,  לו כמוני, גם את, אליה השתוקקת;  לו זרמו רגשותיך אך לעמת נקודה  והנקודה הלזו לו הלמה על ראשך;  לו בכית מתוך כעס וצחקת מתוך שגעון  ועל לחייך שתים לו נטבע חורון, –  האח, כי אז ודי הבינותיני.  *  לו כמוני גם את, הוי, את, אלתי, –  לו כמוני שאפת לחיים שתופים;  לו זרועותיך לי הושטת, כזרועותי אני לך  ושפתותיך, בלהבה, לו כמהו שפתותי;  לו היית את אשה – כגבר אני,  לו עברה בבשרך סמרמרת־תאוה, –  כי אז הבינותיני!  *  לו בדמיונך התמים תארתיני כגבור,  לו היו לך תלתלי מה שתלתליך – לי;  למבטי הנועץ לו רעדת ונרתעת,  ובכל־זאת נכנעת, ובכל זאת הסכמת;  לו נתת לי שם־חבה ושערותי לו לטפת  ולקול פקודתי לו כרעת לברכי, –  האם לא אהבתיני, אז?  *  אך לא ידעת אהבה ואותי לא הרגשת,  לא הגיעה שאיפתי עד לשבל־שמלתך.  לא הועילו בכיותי, לא תקפוך חלומי,  ובחורון־פני לא גלית מאומה.  ודמי בלבי, כי השתקשקו ופרצו,  ובעיני הכלות כי יקדו להבות,  ובכל גויתי, התוססת חיים,  כי עברו זעזועים מבשרי יאוש ומות, –  את נשארת דוממה, ביפיך האלהי,  על בהט־מצחך כל קמט לא נחרש,  בעיניך לא עברה עננה,  שפתותיך, כמו תמיד, התנועעו לאט,  שערותיך, בברק־היום, שקטו והשתפכו,  ידך לא סמנה אות־חן,  חזך לא הכה גלים  ובבדידותך הרצונית יפית, נשגבת מאד:  היית כאלילה, מאבן או משיש,  שמלתך הלבנה נהדקה לגופך  ומנוחה חמודה פזרת על סביבך.  עמדת ופקדת, ולא דברת דבר,  ולא נחמת אותי, ותהיי אכזריה,  ובראותך כי שלפתי סכין מתערה,  כי נקרבתי אליך לקרע את סגור־לבך,  כי הרימותי את הנשק לערער את דמיך, –  ואויה! מעל האדמה שעליה עמדת  ושעליה נשענתי ברכזי חמותי,  כמו התרוממת לאט, כמו התרככת,  כמו שונית פתאם ותהיי לאויר  ובבוז קר ואדיש – אז נעלמת…  כי את, אלתי, לא אהבתיני!           ",0,1,3,4,1,0
"   	 	 	     לא זרים אנו פה, אף לא חלשים  בין צלבים ומסגדים;  וזה הדם על סף עיר קדש הקדשים –  לא דם עבדים,  יוצאים אל חסדים.    וזה הדם, הנזרק על הכרמים  עם עצמות מתים  יחיו אשכול גפן לסוף הימים,  ובפרדסים  ידשנו זיתים.    ושלמה ברית ירושלים העתיקה  עם החדשה:  כי לא אבק־מסרת רך נמתיקה,  ולא אל סמלי המורשה  נשתחוה מהקדשה.    אשר כל עץ, שעתה אך שתלנו,  ויתד זו ולבנה שהנחנו  במבחר דם כיום הזה הטבלנו,  הטבלנו – וברכנו  זבחים שזבחנו.    החרישה, עם, החרישי, החרבה,  לבשי אדנות, ארץ כלה,  יתקדש כל העם מדן ועד באר־שבע  והמושבות מקוסטינה עד מתולה  בדם הגאולה.    ואז, בחצוב חלוצי־עם בשדה הקברות  במקום חצוב בהרים,  ישמע קול מקבת: טירות נהדרות  אבנה, ומבצרים  מן הקברים.     הפועל הצעיר, תרפ""א       ",0,1,3,4,0,1
"   	 	 	     'שערי פדות אפתח – / מי ינעלם?  שוכנים בבור שביה / הן אגאלם.    אם ידך רמה, / מושל ורד,  לובש לבוש רקמה, / בגדי שרד –  האם ליום חמה / לא תחרד?  בני אשר בפח – / איך תלחצם?  מיד פריץ חיה / אחלצם!    בנים אמללים / ומיחלים  בידי מגאלים, / ומהוללים,  צרים ושועלים / ומחבלים:  עוד לא ברית אשכח / כי אעזרם,  אפדם שלישיה, / עוד אזכרם.    רחמי ישועתי / הן אגמלם  ובאור נתיבתי / אנטלם,  על מי מנוחתי / אנהלם.  ציר נאמן אשלח / ויקוממם,  להם יהי מחיה / וירוממם.'    מה נעמה תקוה / עם אחרית:  היום אשר אוה / שומר ברית  יבוא, ואור קוה / אור שחרית.  ‘מפאתי מזרח / לי אמשכם’  ישלח דברו יה / ויברכם.        ",0,1,1,1,0,0
"   	 	 	    לבאראן דוד גנצבורג /   לאיש הסגלה המאחד תורה וגדלה,   אחד מצנתרות הזהב אשר לראש הגלה.    הבאראן   דוד גנצבורג.        ",0,1,3,3,0,0
   	 	 	    ולה פי רקבה אלואשין [ולו על הריגול של מוציאי הדיבה]  — — È — / — — È — / — — È — // — — È — / — — È — / — — —   קולי לצופי כתרו עד אחזה / עמוד מיסד על מכונת אדן    אשוב תלוי נפש דוה לבב כמו / אדם בשובו מנוה גן עדן.          ,0,1,1,1,0,0
"   	 	 	        (על מות המשכיל, גבר עמיתי, דוד אפאטהעקער הנודע בכתביו החדודים בזשרגון)     ""דור הולך, חיש מהלכו    ""ודור בא, עף ואיננו!    ""דור ילך, הלוך ובכה,    ""רוח באנוש, גז בעודנו    ""קצר ימים; גם דוד רוקח    ""חי, ועתה אבק פורח!   (על מות גבר עמיתי הסופר המצוין גרשון ראזענצווייג ז""ל)     “ענף-שושנים” בחייך נקראת    ולעמך בכורים בטנא הביאת,    עלי חמד, מתק התורה,    צוף דבש מכורת “הדבורה!”    ותמורתם לא מאומה    לקחת מהון האומה!    כחך ורעיונותיך חנם    לעמך נתונים הנם!    ובמותך יחידי אנשים    לויוך, דלים ורשים!    עני בחיים, נחשבת כמת,    וכבוא עתך, מת בלא עת!…     ירחים אחדים לפני נפלו למשכב שממנו לא קם, גרשון ראזענצווייג, כשמוע בתי שרה מנגנת, שר:     נגני נא, שרה, נערה יפהפיה,    נגני נא לי על פי הנבל!    די לי די בשושנה אחת פוריה,    בעולם שכלו מלא אבל!        ",0,1,3,4,0,0
"   	 	 	     יפתה עלמת / חן ומעין / נעלמה:    בעלי חכמת / לב, דעו “אין, / איך ולמה”.        ירדה אל בית / טיט בהתאסף / גו וצורה    ותהי נחבאת / שם באין כסף, / רק עצורה.    לא ביד נשבית / גם בלי כסף / היא מכורה    לעבד אדמת / גוף, ולשים לו / הוד ואימה    חק, ובמזמת / לב להבדילו / מבהמה.        סוד פליאתך / מה מאד יגבר, / צור, להבן!    עז בריאתך / באנוש – חבר / פז לאבן    ראש פעלתך / היא – ואת הבר / מה לתבן?    חברה עצמת / ידך גלמי / אל נשמה,    כוננה רקמת / מחזה צלמי / מאדמה.        שאלה חפש / מאשר עבד / בה יחידה    יום להנפש / בו, ואל תכבד / העבודה,    כי יסוד נפש / חי בלי יאבד / יום פרידה,    באשר קדמת / גוף יהיה נמצא / היא קדומה,    אך לפי תמת / מעשים נרצה / או זעומה.        יה, תהלתך – / צוף, ומלתך – / מן ונפת,    עז פעלתך / על גדלתך / אות ומופת.    חן קהלתך / בית תפלתך / נאספת!    תעטף נשמת / כל בני חלד / לך כאמה,    קול בלי נצמת / “הללו יוצר / כל נשמה!”        ",0,1,1,1,0,0
"   	 	 	    א   אש מחלה התלקחה בערש חמודות,    ומגלת-אל קטנה נשרפת לאטה;    אב נואש מתאפק אל ידיו הצמודות,    אם כושלה באימה אל ילדה מביטה.    מעץ-האהבה כבר נשרו בסופה    גם דאגה גם חמלה, שני עלים אחרונים;    המות פה נצב בחרבו השלופה,    וחתה כל תקוה ובושו יגונים.    אך שכורת אבדנה האם השכולה    נאחזת בלי-משים ברשת רמיה:    עלי אטרה פיה הזועה כמצולה,    ואתה לישע עוד עינך צופיה;    כאיש גבורתך בטוב וברעה. –    וכדברה כן יצאה, נשענת על כזבה;    האב עוד יתאפק, ובנפשו לא זעה    בעקב שגיון רעיה גם תוגה נלבבה.   ב   הנשמה לריק תשוע,    ועמה בחדר עוד שנים:    איש רש, אבי ילד גווע,    והמות, אדון כל החיים.    ושיחה ביניהם נאלמה,    והדברים יעבטו משפטם:    המות לא יחרך נקמה,    ורעהו לא צר אשר שטם.    בתאות הצער הזכה,    בחקרי היאוש ופלאיו,    מכפר אב רחום ודכא    את אבדן הבן אשר אהב.    וצר לו בדי-ריק לשוחח,    וטוב לו עד-תם להתודות;    ובאבלו הוא בא כמנצח    בין שני המות החדות.    וכה ישא מדברי אימה    במשבצות שלום ומנוחה: –    שאיני, תקותי השלמה,    לדרך המות הפתוחה.    בעפרות החיים נברתי,    וסלול כחלד-סנורים;    ואיעף מסב במסגרתי,    וגלגל בזמן עם אחרים.    בצר במחלותי החמות,    והגלגל רק חוזר חלילה,    בקשתי את נפשי לרמות    ואחתר עד-בוש עם המסלה: –    ואין. אין חידה נפתרת    לאב אשר הוליד לנצורות,    המוריש בצלמו תפארת    לשחתה אל גלמי הדורות.    העולם הזה הולך סביב.    ופאתי רזיו נחקרות;    ולא ירוץ בו בן אחרי אביו    מעבר לגבולות וקברות.        ",0,1,3,4,0,1
"   	 	 	     שני עירים יחד  בדרך ארחו.  על כתפות האחד  אמתחות בר הנחו  ונטילי כסף נשא משנהו,  ובמשאו זה רמו עיניהו,  וברגל גאוה צעד וילך  כסוס שירכב עליו המלך:  ופתאם שודדים בצהרים  נפלו על הנוסעים השנים.  נגעי אדם אלה יארבו כחתף  לא למצא מזון, לא אכל לילדימו  כי לצבר כעפר כסף  ולמלאת זהב בתימו  על כן העיר נטשו  הנשא מזון ולחם,  אך את רעהו תפשו  הנשא כסף על שכם.  וישתער עליהם העיר  לציל את הון אדונהו;  ויאחזו את רסנהו  וכהקיר מימיה ביר  כן הקרה עליו מהלמה;  ובתוך המבוסה ומהומה  ראה את רעו שוקט בוטח,  ויצא לבו ויאנח:  הנה שלאנן רעי, ומדוע  מכה אני ולשמצה פרוע?  אז פתח רעו את פיו ויעננו:  ""אל לחמור, אחי! אל לחמור רום עינים  ולבן-אתון אי לכת בגדלות מנו;  לו בחרת כמוני עבדה שאננה  לשאת אמתחות בר בית הרחים,  כי אז למכים גפתך לא נתנה  ולמרטים הלחיים.          ",0,1,3,3,0,0
"   	 	 	     אהבתי את־חצאי הדברים  ואת־חצאי הקולות אהבתי;  ואם ארעב — לנגלה לא ארעב,  למפלא ממני רעבתי.    ואם תקר בי יומם הברכה,  ואם תעלה הקללה בלילה —  עבודת הקדש אעבדה,  בשליחות אמונה מלמעלה.    ואם אכתב על ניר את־הדברים,  או אם תצמח מתחתה השורה —  אל תבקשו נשמתי בכתובים,  במה־שלא נכתב היא צרורה.    ומה אם את־דברי אין קוראים,  ומה אם על פני יעברון; —  שלוח אנכי מלמעלה,  ועבד לאל המסתורין.        ",0,1,3,4,0,1
"   	 	 	     ארנבת נבהלה    תקפץ לערבים    בקמה הרחבה,    למקומות יראו אזניה    ונעלמות.      לרחב הדרך    מנתרה צפרדע ועוברה    באבק האפר    ואובדה בעשב.      לצדי היער השחור    עפות לאלפים תולעי-הזהר    כנקדות בהירות.      מה תקרב אז נפשי מאד    אל עצמה ואל הכל.   וינה, 16.10.1920  *       ",0,1,3,4,0,0
"   	 	 	     יום צר עלי יצור ­‑ / אליך אשובה  ואשא שמך בקרב / מקום חיל ומרכבה.  אל נקמות הופיע / ועזרת מצר הבה,  אל תרחק ממני, / כי צרה קרובה!  הלעולמים יזנח / עם נוקש בעוניו?  חלפו ימיו ושניו ‑ / אך לא חלפו יגוניו.  כנגוע גרשתו / ושמתו מחוץ למחניו,  יוחיל מרפא בכל‑יום / ונגעו עומד בעיניו.  ונהגתו בכבדות / בים גלות ושאוניו,  היום כמה שנים / אפפוהו מי זדוניו –  ועד הנה לא נתקו / רגליו לחרבה!  ומה כחי כי איחל / ועד מתי ועד אנה?  אקוה יום אחר יום / ושנה אחרי שנה –  ומכתי נאמנה / צרעת נושנה,  והוה לקראת הוה / עלי היו כלנה.  רעה את‑צאן ההרגה / אשר הצבת לבדנה  מקוים לשלום – ואין טוב / ותוחלתם נכזבה.  דוה באלמנות חיות / בלי גרושין גרושה,  נדדה מפני חרבות / ומפני חרב לטושה,  נחשלת וכושלת / ולפי חרב חלושה,  במוטות מס ועל חמס / בידי אמתה כבושה,  חוסה על עיר מבצר / והפלטה האנושה –  ותרא זאת אויבתי / ותכסה בושה,  ולי יקרא דרושה, / עיר לא נעזבה.  הנה בני תמימיך / מיחלים נחומיך,  יחילו לזעמך / ויוחילו לרחמיך.  נצר עוללות כרמך / מאנשי חרמך  ומהר למתקוממיך / שנת שלומיך,  והשקף משמים / לנקראים בשמך!  השיבנו, אדני, אליך ונשובה.          ",0,1,1,1,0,1
   	 	 	     לקראת חלל חשקך קרב החזיקי    ובאש נדד האהבה הדליקי    מאסת בי על כן תריקין לי חנית    ואני בנפשי אמאסה הריקי    רעית צבי לא טוב היות דודך שבי    קרבי ורכבי הנדד הרחיקי    ערש דוי הפכי לערש תענוג    ודבש וחלב אהבך הניקי.         ,0,1,1,1,0,1
"   	 	 	     אם בארזים נפלה שלהבת  מבחר נשי תבל לאות תהיינה  אם תהלה הושם ושל בהנה  מי זאת לעמתן תהי נצבת?  לא יש לאל ידי לחזק בדק  כי אם דרש שלום ולשפט צדק  הנה דבורה שופטה היתה  לא אעשה עולה ולא יאתה.  שבח תהלה עם יקר תפארת  אף היא בכל שנה בשם נזכרת (הפטרת בשלח)  לכן לראש נשים תהי כותרת. –  שאול ישאלו באבל למה?  כי אשבה דומם כמו אחלמה – (מלשון חלום)  מה-תעשה רמה! כרחל נאלמה!       ה’תרי""ט, 1859.       ",1,1,2,3,0,0
"   	 	 	     אל תראו, שהחרף מולך  ובכבד צבא בנו מושל –  כי הנה אביבנו הולך  ובכל מחנהו ירבה כושל.  עם מלא ילדים קטנים בא,  בזיו שמי על ובקרני חרסה;  ועד הבקר אור – מצבא  החרף לא תשאר פרסה.         ",0,1,3,4,0,0
"   	 	 	    ולה פי דכר אלאכואן ואלגרבה  ולו בהזכרת האחים והנכר     הכל היום נסיעה וחניה, /  וכל ליל מלון עיפה, כאיה,  וכל בקר נדד ישחק בביתי, / וערב מנדד עיני בבכיה,  וממקום למקום יזרקני  / זמני, כחנית מסע ושריה!  ביום אחד – אני חבר לעפר, / ויום שני – אני שכן לדיה,  ולא אשב שני ימים בבית, /  ולא אלין שני לילות בבניה,    [5]  כאלו חק עלי רגלי, ותורה, / להתהלך עלי כל עיר וקריה!  אני גבר אשר צלח ישימות / בחזק יד ואזרוע נטויה,  והיו לי שני רעים בעירי,  /  יהושע ויחיי בן אחיה,  ודמינו בחברה אל בני עש, /  ואל נקוים בביתן – בשתיה,  ולקח הזמן אחד ושמו / בבית כלא, והאחד בשביה,       [10]  והניחה פרידת זה כויה  /  בגב לבי, וזה – מכה טריה!  זכרתימו – והמדבר כסותי, / ועל ראשי כסיל ערם ועריה,  ועש יורה שביל שחק לבניו / ויורני שבילי בשאיה,  ונושה אח ברעה או בטובה – / כמו עושה מלאכת אל רמיה!  אשר חלק ישימון לי, ושמות / ומשאון, וצמאון וציה,      [15]  וחלק לחברי כור וכידור /  ובית הבור ומרור ואניה –  הלהם מפרידתי תשובה, /  ואם לי מירידתם עליה?  ואם נשב עלי תורה לדריוש / ועל תירוש כראשונה שניה?         ",0,1,1,1,0,0
   	 	 	    תמורת תשואת דודאים אשר ראיתי בכוכב י“ג מהרב המרומם והנעלה כמ”ר אדאלף עהרענטהייל מפראסניטץ   הדודאים שירה הולידו    ובנעם שיר ברור הגידו    עם קול כנור אני שוררת    אז הייתי כמו סוררת.  לא כן אבי לאקול אשמיע    אכן חפצי לכל אודיע    לגדיל תורה עדי אגיע    בכתב לעד אמת “אביע”1    דודאיך טובים מיין    כל שגה בו לא יתן עין    לקנות חכמה ולבו אין:  יחכם הגבר אשר נשלם    ירוה ישמח מסוד נעלם    אחר מותו ברום עולם.    רחל מורפורגו י“א תשרי תרי”א חוזרת לבעליה       ר“ת: אדאלף ב”ר יוסף עהרנטהייל.  ↩           ,1,1,2,3,0,0
"   	 	 	     יהי, אחי, לך ספר שלחתיו    וממכרת צמיתות לך מכרתיו,    והסר מעלי שכמי כבדות,    למען כי כהר תבור נשאתיו.    ומה אצעק ועד אנה אשוע?    ועל ראשי חמסי כי שאלתיו!    ולא אתמה בך, כי את נתתו    אבל אתמה בנפשי, כי לקחתיו.    וזמתי היות לי בו תעלה    וכמוך תמים דעים חשבתיו,    וכמה העבדתני בקראו –    ולו היה אלוה, לא עבדתיו!    וזכרתי שמו בקהל חכמים –    וכמעט יסקלוני עת זכרתיו.    ואמנם כי אני מושל ברוחי    אשר לא בחמת אפי קרעתיו!    חדל לתת עון רב על עונך,    ואם הוא מנשא גדול – סלחתיו.    ולא אפנה אני עוד אחרי זאת    ולא אוסיף ראותו, כי מאסתיו.    לכה, איעצך ושמע בקולי –    ולא איעץ אנוש כי אם אהבתיו:    חצב-קבר וטמנהו בתוכו,    ואל יחר לך אמר גזרתיו.    ואם אדם חסר לב ידרשהו    תכחש-בו ותאמר “לא ראיתיו!”         ",0,1,1,1,0,0
   	 	 	    אשל אשר / ר'      אשל אשר כרת בגרזן    יצמח וחבורת חרבות    תחיה ולא תחיה חברת    לשון ינגע הלבבות.        ,0,1,1,1,0,0
"   	 	[הנפשים – אל יסודם] 	     הנפשים – אל יסודם / לעלות יהים כבודם.  אחלי אנשי אמונות  לאחז דרכי תבונות,  כי לכל נמצא תכונות  רק סעיפיהם, וידם / קצרה מבא בסודם.  בעלי תושיה אמרו:  הבריאות כלם נוצרו  משנים, כי עת חברו  בגויות – העמידם / אל לחיותם ולילדם.  רק יקר הלב יקרו  כל מתים, מאורו אורו  הנשמות מהם נוצרו –  הם גליל שכל בסודם, / ראש תבונות הוא ועדם.  מבהמות יצאו צומחות,  אך שתיהן כשפחות  לגבירות, הן הרוחות.  מאמר נביא יעידם: / נר אלהים נשמת אדם.         ",0,1,1,1,0,0
"   	 	 	     ברגעים של דממה ובדידות,    עת נשכח מלבי העולם,    ועומד על שפת ים החיים    רק ימוג באזני הד קולם –    אז אותך, האשה, אבקש,    למלא את ריקות לבבי,    חלף העולם ומלאו    את דמותך אל לבי אז אביא.    ופורש מהמית העולם,    ורחוק ונשכח ממנו,    אז תהיי לי את עולם מלא    שאתי בלב אשאנו.   1904       ",0,1,3,4,0,1
"   	 	 	       את יפיי.    את — תמונה רבת־זהר, קדשה, שצירתי    ביום ראותי אור, ברגע בו נוצרתי.    לזמן מאתי תמונת־קדשי חיים שללו,    והנה, כלסטים בעלי־תשובה,    השיבו אותך לי, אהובה —    ויריעת־עדני בתוך עיניך שוב לפני גללו…    ופגמי את.    אני לא כרוב כליל־יפי; נפיל אני מלדה.    כה ערפי קשה, ונפשי כה רועדה.    רב זהב טהור בלבי, ורב בו גם הבדיל,    והגיל משתפך שם בקינה…    ובו, כשמש־בציר בלב־הברכה, את, עדינה    ונוגה, לי נשקפת! כמוני — כרוב־נפיל.    תקותי את.    מאסתי כה בחיים, חיי־מתים נאלחים;    ולבי בחן כבר וידע כל הדרכים.    אך עוד שביל־אהבה לי לא נגלה — יחיד שביל.    זה נתיב במרום־תכלת, תדענו יונה    ואל גני־עדן לא־נחקרים יביא לאחרונה.    כנשר אטוש בשביל־רום אחריך, יונת־גיל!    ואת יאושי.    קראתי כבר בעיניך את גזר־דיני.    בעבותות אהבה גדולה, פגומה אסרתני.    למדת־ארץ את, ולא עוף נגביה. את יאושי!    אך כה יקרת לי. ולו בצפרניך קטנות    קרעת לבי — אשרי רב מתנות…    הא לבי, נערה, הא! אך בואי. חושי, טושי!   נובמבר, 1915.       ",0,1,3,4,0,0
"   	 	 	     — — ∪ — — ∪ — — // — — ∪ — — ∪ — —    מה זה אשלם לדודי // על כי יפלח כבדי1?    אם אחליפו באחר — // אמיר בקלון כבודי2.    הנה אגלה צפוני3 // לו, ואביאו בסודי:    אם בא ועמד לנגדי // אקד ואשק לידי4.          יפלח כבדי – יגרם לי יסורי אהבה. על פי משלי ז כג: עד יפלח חץ כבדו.  ↩    אם אחליפנו באחר כנקמה על היסורים שהוא גורם לי, אמיר את כבודי בקלון, כי אין יפה ממנו. אמיר בקלון כבודי – על פי הושע ד ז: כבודם בקלון אמיר.  ↩    צפוני – סוד אהבתי.  ↩    זהו הסוד: אם יבא אלי אשתחוה לאל לאות תודה ואשק לידי לאות חשקי בו. ואשק לידי – על פי איוב לא כז: ותשק ידי לפי; והשוה לעיל קפו 3: עיש ליד תשק בזכרה את שמי.  ↩           ",0,1,1,1,0,0
   	 	 	     יונה איך תדמי כי איבתיך    והלא אהבת עולם אהבתיך  הן למענך אלבש נקמות    עד כי תלבשי בגדי רקמות    כי לך יאתה מכל עלמות  מקדם בראש גוים נתתיך    ולמופת לדור אחרון כתבתיך  ואקרא שנים עשר נשיאי    חבר כהני חבל נביאי    מגזע שלשה הם קרואי  ממבחר עצי עדן קצבתיך    גם ממחצב ספיר חצבתיך  דגל אהבה חפף סביבך    כאשר תרחקי סעדי לבבך    אם תדחך שמאל ימין תקרבך  יסרתיך בחטאך או עצבתיך    אל נא תדאגי כי לא עזבתיך  הבטחתיך להראותך ישועה    ולתתך בהר קדשי נטועה    לבי לברית גם לשבועה  למה תפחדי ואני ערבתיך    להשיבך אלי ציון ושבתיך.  לחג הסכות        ,0,1,1,1,0,1
"   	 	 	     חזק ואמץ, עמד אבל!  היה מחלמיש!  אל תמוג בדמי ההרוגים,  הקבורים תחתיך!  ובהמר מדינות ועמים –  ממקומך אל תמיש!  והיית עד קר ואכזרי  וספרת הקורות  לבנים הבאים אחרינו,  לדורות,  כי חלל כבודנו ודמנו.  וקיץ ושחקים זאת ראו,  ושמש לא בושה להאיר,  ועיני העולם לא כהו…  בן אובד כי יתעה ממנו וגשש  וכאב בין זרים, -  רמוז לו, כי יקרב ומשש  טוריך הקרים  וספג ברקך השחור,  וידע מדוע הוא חולה,  ומה כל העולם מסביב  היוצר מצבות כאלה…          ",0,1,3,4,0,0
"   	 	 	     ט""ו. אח לצרה יולד   (לאחד מידידי בספר זכרון לפניו, ושמי בקרבו)       י ם זועף החיים, אין לו מסגרת,    ה אסון הסובב – סערת שמים,    ו המון מלאכיו ריש, איד ומנערת,    ד כי פחד המה ומשברי מים.  ה אדם הלז אניה נסערת,    ל בו מלח נדהם חובק ידים;    י רא המצולה כי פיה פוערת    ב לעו חיים על כל מדרך רגלים.  ג ם המאורים חשכו על חוג רקיע,    א ל אשר יפנה אין מציל מושיע;    ר ק כוכב אחד מרחוק יראהו  ד רך בה ילך ומקום בו ינוח.    א ך מי זה הכוכב לנו זרוח?    נ פש רע נאמן – אם נמצאהו!          ",0,1,3,3,0,0
   	 	 	     לחי כרצפת אש ברצפת שש    נרקם סביביו מר כרקמת שש    יסף בלבי אש בקרבו לי    כי יחמל פעם ויבגד שש.         ,0,1,1,1,0,1
"   	 	 	    בהמיר ארץ /        אז ישבת לבב ההויה ועמדו גלגלי הבריאה,    וחזר העולם לתהו וצלל בחלומות-הגויעה.    והיתה שעת-חרם ענקית ותקופת לא-יום ולא-לילה,    כי יכבו ירח ושמש ותחומי-הזמנים יבטלו;    ושנים לרבבות תקפאנה לא-נראות ואלמות כמות:    בלי מות וחיים כל-עקר, בלי ששון ואנחות לבבות.                                                                                                   ***        אז תשלט הדממה הגדולה וקפאה תעלומת-הנצחים,    והעמיק השחק להרהר על דורות ויובלים נשכחים;    ועמדו משאות על תלן מחרישות ולוטות בצללים–    זכרון לעולם שהיה ופליטת הבל-ההבלים…    והררי-המגור ישתקו עד-נצח בזרועות-מצוקה,    ונחנק שאון-האקינוס ודמי מצולותיו ידכא.    וישנה הארץ לבדד נכלמה ורחוקה ממאורות,    ורבצה עליה הקללה ופרשה כנפיה השחורות…       תרס""ט       ",0,1,3,4,0,0
"   	 	 	     עדי השער בהליכה מאטת  נחצה שדרת־תאשורים נאצלת;  ושם, מעבר למחיצה, רוטטת  נצת שקדים, צחורה מחבצלת.    ספסל בקשנו במקום ששטף  הצללים כים לא ישטפנו,  מקום כל קרן בו לוטפה כלטף  וזר אין יש לשבית את חלומנו.    הקשבנו דם ללחש כל צמרת  והלב נמלא, שטף בברץ;  ראי, איך כל טפת זהב נגרת  ופרי בשל נושר, נחבט בארץ.     סט. גאורגה       ",0,0,3,4,0,0
   	 	 	    וקאל איצ͘א     אמרו למי חבק שערו לחיו / איכה יחבק צהרים בקר  אל תחשב עון לאגור באמר / כי היפי הבל והחן שקר  די כי לחייך יעידון באמת / כי אין למעשי האלהים חקר.        ,0,1,1,1,0,0
   	 	 	     והחמישי:     ∪ – – – ∪ – – – ∪ – – – ∪ – – –     הנשך זה בתפוח שגגה מבלי דעה    ולא תשחית באף שנו – תבואתך באף רעה.        ,0,1,1,1,0,0
   	 	 	    ומן גדّ קולה [ומדבריו המוצלחים]     לחולת אהבה נפשי שלולה / בעולת חֽשקים אינה בעולה  ועמדת ושחקת עדינה / משוטטת וירדת ועלה  והלכת כחרב בין חללים / ולא־תשפך דמיהם בֽמסלה.        ,0,1,1,1,0,0
"   	 	 	     עיני תרה אל הגשר,  נפשי כלה אל הלילה.      כל רעיותי שעו מני,  גם נדו לי חרש.      ואני –  לבי בוער כאבוקה,  לדודי אאיר החשכה.      כזרם אש זהובה  אסער שכורה  תוך הלילות.      ודודי יחתר פרא  במו גלי.      עיני תרה אל הגשר,  נפשי כלה אל הלילה.        ",0,1,3,4,0,0
"   	 	 	     עם כלבים את פצעי  בביבים אלקה.  כל בקר יזרח שמש לשקע —  אשרי יראנו!      טרפה הדעת!  וצוחה ובכי ושיר מבית —  לרחבי הדורות  המה יהידו בריק הליל.      דלחו עיניך לשגעון  ורחבו מפחד.  מה-לך כי תחרגי אל ארמונות חרבים,  בת-מלכה כלואה?      ראי, רעיותיך לא שנאוך.  הואילו הגד-לך מדי לילה פרוע:      תקועות חרבות בכסת,  תחתיה אין איש.      עריסה לבנה  מעצמה תתנדנד,  בה ילד מת.      כל אלף שנה  באה ישישה מארץ גזרה,  מציצה אחת בחלון  והולכה. —        ",0,1,3,4,0,0
"   	 	 	     בעלות הגשם מעל הדשא  נצעד שנים  לפאתי יום תמה –  את בשש שנותיך,  זו אך באת הנה,  ואני ההולך כבר לשוב.      אגם קטן זה  תחת שמיכה ירקה לא יזוע.  אתמול שלה דיג ממנו  דג רועד.      אי-שם יעמד בית  אשר לא לי ולא לך.  עלינו רק ללכת הלאה וללכת.      על רוח בתמך תשעני  לנום מעט קט,  אצבעך הזעירה לא תמצי עוד.      אך הנה כי נפרד  ישב בכי חשאי עלי ועליך –  את בשש שנותיך  ואני ההולך כבר לשוב.        ",0,1,3,4,0,0
   	 	 	     עפרי צבי בית לך על כל צבי    יתרון שפת שני ואמרי שפר    לולי היות משפטך משפט צבי    מדבר אשר אין על חטאיו כפר    מי זה הסיתך בי ומי הודיעך    כי פשעך נשוי וכי את עפר.         ,0,1,1,1,0,1
"   	 	 	     ימים פונים על ידי –  ואני הולך בקשך, אבי.      על אבן אנוחה  בצדי ארחותי,  כל עובר אשאלה:  “אנה הלך אבי?”      דבר-אל חרד  הנך לי,  היוקד דרך כל חיי.      הן עוד אעמד לפניך,  נערך הקטן, הטוב,  וידי מורטה חרש  כפתור מעילך השחור.      איפה תישן, אבי?      נצח מה חפצתי שבת  על שפתך  לשמר נומך החשאי.      ימים פונים על ידי –  ואני הולך בקשך, אבי.        ",0,1,3,4,0,0
"   	 	 	    לכבוד המושל האדיר מילוש אוברינוביקביום1 הוכן בחמד כסאו וישב עליו באמת.  מאת עבדיו הנאמנים יושבי עדת ישורון קהל בילוגארדו, אשר כתבתי בפקודתם בלשון הקודש, ונעתק גם ללשון ראמעני.   כבוד ופאר לך, שלום רב זהר  מושל באדם, רב חסד ודעת!  כי חסדך לעמך מתן ומהר  לצבי ולכבוד בכל ארץ מודעת!      זה פרי פעלך בצדק פעלת,  פעל תושיה בתבונות כפיך,  בגללה כל עז כל כבוד נחלת  ואהבת עמים סבות אליך!      כי ביד-שר אדיר בזרוע נטויה  משרה ממשלה תמצא די כח:  להגדיל להאדיר חסן תושיה,  כעץ חיים בעדן יפרח פרוח.      למזכרת שמך לך ציון הצבת,  ציון עולמים זאת פעולת הצדק  שרים על כסאות למשפט הושבת,  מגן חמד יכריתו סלון וחדק.      אל ענוי ארץ בצר ישתוחחו  תתן כח ואמץ אף תסעדמו;  משבט הנגש לא עוד נאנחו,  ומאור פניך אורו עינימו!      נגה צדקתך למרחוק זורח  חסד למטרה לנס הקימות,  הגיון לבך לטוב לא ישכח  כי באהבת אדם על עמך גנות.      גם ליהודה עם דל חסד הרבית  דומם ויחיל ישא לב על כפים,  אל נפשו כי מרה רפאות הבאת,  כי עקת לב תשנא, כאל בשמים!      אצרות החיים, לא למראה עין,  מני אז ידעת לערוך בלבך,  כי אלהי החסד, בלעדו אין,  לסוכן אצרותיו בתבל שמך;      להריק ברכותיו נתן לך כח,  לתת מידו בהשכל מידך,  להרים עם דכא הולך שחוח,  קרא אל-רחום ממרומיו אליך.      כסאך כס שלום, אור לו זרוע,  לו עמים ינהרו עד בלי ירח,  גם בלב בנך2 חסדך נטוע,  גם חסדו לברכה לעמו זורח!      לכן שלום לך וליורש העצר!  כל הימים אל טוב יכונן כסאך,  אל יקרת הגזע ישוה הנצר,  לכן שלום עד עולם לך ולביתך!            מדובר בנסיך מילוש אוברנוביץ'. (הערת פרויקט בן־יהודה)  ↩    השר מיכאל אוברינוביק.   ↩           ",0,1,3,3,0,0
"   	 	 	    (שיר ערש)     שכב עוללי, שכב,  עוד מעט ושב  מן הכפר האב.  ראה, עגלתו העמוסה  הנה שבה שם עם סוסה  ותפוחים בה – למי?  לך, בר-בטני, לך, בני.       שכב עוללי, שכב,  עוד מעט ושב  מן הכפר האב.  ראה, עגלתו העמוסה  הנה שבה שם עם סוסה,  ואגוזים בה – למי?               לך, אוצרי, לך, בני!       שכב עוללי, שכב,  עוד מעט ושב  מן הכפר האב.  ראה, עגלתו העמוסה  הנה שבה שם עם סוסה  וגדי עזים בה – למי?  לך, גיל חיי, לך, בני!       שכב עוללי, שכב,  עוד מעט ושב  מן הכפר האב.  ראה, עגלתו העמוסה  הנה שבה שם עם סוסה  ומגדנות בה – למי?  לך, אור עיני, לך, בני.       שכב עוללי, שכב,  עוד מעט ושב  מן הכפר האב.  ראה, עגלתו העמוסה  הנה שבה שם עם סוסה  וצפור רננים בה – למי?  רק לך, לך, בני!        ",0,1,3,4,0,0
"   	 	 	     למצוא תעלה לכל חולה צרוע וזב    המונים המונים יעלו להשתחוות עד־כה,    וירבו המכחשים, העורכים בה קרב    באמרם מקסם־שוא היא, לא היתה כזה!    הוי מאמינים, עם גדול עצום ורב    המתהללים בבגד והנשבעים בשמו,    מי יעלה לכם השמימה ושאל את־פי האב:    “הכר־נא, הכתנת בנך היא אם לא?!”   שמ""ן       ",0,1,3,4,0,0
"   	 	 	     הנמצא פתוחים או אטומים פתחים?  ומהיכן יקחו המפתחות;  עת מנגלות נקלט צלילים, ריחות –  צבתונו בנסתרות שני חחים.    אנו חמר מרכב, יצלח להפרדה?  שורים פושטים צואר אל קטרבה?  או בפלטין שנתמנה שר בה  אדם, – מהו, אגדה תוך אגדה?    אהה נסיונות קשים, עת משיח,  כת מכשפות תפשו בבריח,  לחשים והשבעות שומרים סף הבאות;    מקלחת עולים תימרות עשן,  רתח סוד מחדש ומישן,  ומעץ הנצחים נושרות שעות, שעות.        ",0,1,3,4,0,1
"   	 	 	    בך אעיר זמירות       בך אעיר זמירות כל‑ימותי    ובעסיסך אשר מצו שפתי    ו“אחי” אקראה אל כד שלחתו    ומפיו אטעמה טוב מגדנותי,    עדי רעי חשבוני לסובא    ועקב זאת שאלוני “למתי?”    עניתים ""איך צרי גלעד לנגדי –    ולא אשתה לרפא מחלותי?    ואיכה אמאסה בכד עדנה –    ועוד לא נגעו עד כ“ד שנותי!”       תלנתי עלי נפשי       תלנתי עלי נפשי    אשר מאסה במוכיח,    אבל האל אשר גזר    נדוד עלי והדיח‑    בהחליפי עצי עדן    במלוח עלי שיח,    וקצתי באכל המן    ובקשתי אבטיח!           ",0,1,1,1,0,1
"   	 	 	       חרב על ארץ עופפת,    רותה מדם האדמה;    ישובו החיים לאפס,    העולם למדבר שממה!    על שדה-קטל החללים    זוב יזובו מדוקרים;    כדומן על חוצות, כגללים,    שטוחים, סרוחים הפגרים!    ולפתע יצא הקול,    קול משיב, מחיה נשמה:    ""עבדים פרקו העול,    שבתה, תמה מלחמה!""    ושבה לתערה החרב,    ושבו הבנים אל אבות;    ונפל המסך בערב    על קברי נשברי לבבות!    ינחמו הגוים מיגונם,    ישדמו מחדש את כרמם;    ישכחו העמים אסונם,    כי רצתה ארצם את דמם!   * * *   אך דם ישראל לשוא    נשפך על ארץ נכריה!    ימאן הנחם האב,    אם שכולה בוכיה!…        ",0,1,3,4,0,0
"   	 	 	    החתימה: שלם בן יוסף שבזי      הדס עלה / ונפשי נבהלה / קמתי חצות לילה / ודוד   ינחני:    שבתי נאות מדבר / והיך דוד יעבר / אלי, ויתחבר / ויכלימני:    לובש כלי חמדה / ורעיה נודדה / ואני בשיר תודה / אהלל קוני:    מבין עפאים / מלאכי רום צובאים / נראים ואין רואים / לצור עושני:    בהם נשמה / מלמעלה, נעלמה / הנקראה חכמה / בסוד הגיוני:    נחות ונכללות / שלשים מעלות / הוות ומוצלות / בגוף רעיוני:    יום יאתה / צד השמאל אש יחתה / ערוך תמול תפתה / להורידני:    ואבחרה ימין / אשר בו אאמין / נפשי בחן יזמין / להוכיחני:    סורי יחידתי / שמאל רע הצמתי / אז תעלי אותי / לראש ארמוני:    פתחי תשובה / בעבותות אהבה / רוחי אזי תובא / ותשכילני:    שפעת רביבים / מנהרים סובבים / ומטהרים, שבים / בבית חזיוני:    בינו ידידי זאת / ותזכו לחזות / סכות מפרשזות / באור קדמוני:    זכרה בזכרון טוב / ידידי וחטוב / רעיה כגן רטוב / שהיא בת עיני:    יעלו גדודים / כל שבטים נפרדים / ובשיר שבח מודים / להזכירני:    שלום כנהר / יסבבה בקעה והר / ארחץ ואטהר / ואשקה צאני:        ",0,1,2,2,0,0
   	 	 	    וקאל איצ֗א     צפה לבבי צפה / ועמד עלי הר־נשפה  אולי דבר אל יקר / טרם היותך נספה  כי רעך הזעף / עליו דברך עלפה  זעף ידידי אשא / כי יש בנגעו מרפא  נפשו פדות תחרץ לו / בטוב וברע נרפה  שכם אהבי שמר / תורת אלהיו על־פה  קראו לפניו שירי / אולי חמתו ירפה.        ,0,1,1,1,0,0
"   	 	 	     1    אכן חלקו ספג השת –    שנות נוד ושבי. אך לו רק אלה! –    עוד לי מוסף מנה השד –    חבר, בא קץ, לא אגאלה.    כי איך שלום לא אחזיר    ליד שלוחה לא סתם כך, אלא    מתוך צליף שטר? נצחתי, רע –    סוף־סוף הרי איני חזיר,    מבין אני מה טיב מטבע.    וולנס־נולנס, חוב שמו חוב!    שכר קבלת – טבול עט, כתוב!    שלום לך, רעי הטוב!    לאשרך, אשרי גם אני,    יושב אני כלוא בצריף,    לשבועות תמימים פטרני    חליי מענש ה“סעיף”.    תודה לקר, תהלה לחרף    ושבח לאדני צבאות! –    קפאו לי שתים אצבעות.    שבת נוגש, זקפתי ערף,    לתענוגך, נפשי, טילי!    הדרך – הלוי וגתה;    הבדקר – מלון ד' ילין.    כאלה הם חיי! הא קטע:    כתיבה, עשון, עיון בספר    ושוב כתיבה ושוב עשון    ומים ספל אחר ספל,    ויום פנה ועת לישון.    ובעוד שמקפלות רגלי    אני עושה קפיצת־הדרך    אל טונדרתם של ווגולי2    ומהתם אל גדות הנימן    ומן הנימן עד בלחש –    אליך, רוברט! דע, בר־נש! –    כקדם שוב זמירות אנעימה,    ולא לשוא. הרי קולי    פורץ את גדר בית־כלאי:    למדן כורכו ב“גליונות”,    על כף “מאזניו” שוקלהו פיכמן3 –    עוד בת־שירי תדע ענות    לכל השואלים: אביך מאן?    הוא בן אותו מקום־מזל    על תושביו ישאו משל:    “הליטאי איננו מת.”    נגזר עלי – צ’לדון אמותה4,    אבל בזה הכתיב: “אמת”.5    אשמור בכל אשר אנודה    אמון לשלש אותיותיה6,    אמון ליתר היוד־טית.    לבי שלו. אני יודע:    הדור הבא ישרוט באבן    דברי לזכר, אף את שמי    וגם שמך ירשומו, לוין,    קבל אפוא פרישת־שלומי!           רוברט לוין־ מידידיו של  בלנינגרד. היה פעיל באיסוף ספרים רוסיים בשביל הספריה הלאומית בירושלים. גם הוא נכלא במחנה־הסגר, בבלחש שבקאזאכסטאן (""אני עושה קפיצת־הדרך… ומן הנימן עד  ↩   בלחש"").     “טונדרתם של ווגולי” – רמז לאפוס של שבט הווגולים, “ספר הטונדרה”, שתורגם לעברית על־ידי .  ↩    “למדן כורכו ב‘גליונות’ / על כף ‘מאזניו’ שוקלהו פיכמן” – רמז לשני כתבי־העת שבארץ ישראל, ששיריו של ח.ל. נתפרסמו בהם.  ↩    “נגזר עלי – צ'לדון אמותה” – בלשון העם הסיבירית, כינוי לתושבים הותיקים של האזור.  ↩    “אבל בזה הכתיב: ‘אמת’ ” – היבסקציה הנהיגה את הכתיב ה“פונטי” של המילים העבריות באידיש, ו“עמעס” היה שם עתונה המרכזי במוסקבה.  ↩    “אמון לשלש אותיותיה / אהון ליתר היוד־טית” – כ""ב אותיות של האלף־בית העברי.  ↩           ",0,1,4,4,0,0
"   	 	 	     אשפיל לך לבי ועיני / חפץ בלב שפל ושח.  עינך פקח וראה בעיני, / כי רב עני עם נאנח.    בן בשבי יגע ונלאה / יצעק וישבע ממרור,  לא יעצר רוח נכאה – / כי אין לנוגים מעצור –  לאמר: תבכר בן שנואה / על בן אהובה הבכור!  תחליף דבר פיך, אדוני / לי ואני בוער כאח –  כי אחזה מקדש מעוני / מורש ביד עבד ואח!    רחקו אבותי מרצונך, / חטאו – וחטאם נשאו,  ואחזיק בכנף גאונך – / ונאות יקרים נשאו!  אבי, היומתו בחרונך / בנים אבותם חטאו?  אדבק בך לו תקטלני, / מעמך לא אארח,  אם אשכחה אחד בשני / עמי בעם נבל שכח!    הנני בך אבטח ואחסה, / כי בלתך אין לי במי.  אם לא לך, אומר ועושה, / אזעק המון זעקי – למי?  האצעקה לעץ – ויעשה? / אבן – התשמע נאמי?  אתה לבד אדון, קנני! / שימה בפי מתג וחח!  ורצע – ומרצע באזני / אשא מקום נזם וחח.    מושך בשביו על נדודים, / צורי, משך אליו צרי.  ביבוש קצירו – טל חסדים / הורד והעלה לו פרי.  חדש ימי קדם ודודים / קרב – והרחק בית מרי.  כי מי אלוה ישמרני? / לי שערי ישע פתח!  אקרא – ואתה תענני, / באמתך אורך שלח!        ",0,1,1,1,0,0
   	 	 	     יונה כשמש גלגל דרכת    ובחזקה על כל יצורים מלכת    עיניה חצים לא יחטיאו לב-    איש ובכל איבה דמו שפכת    הפקידה לשמר ציצי עדנה את    להט החרב המתהפכת.         ,0,1,1,1,0,1
"   	 	[איך יעמד לבבי] 	     איך יעמד לבבי / עת אחזה צרי / שאנן בהיכלי?  בינות חדד ותימא / נעזב – ואיך אחיה?  נוסף יטור וקדמה / ואני בפי אריה.  שמו דביר לשמה, / ואדברה: איה  צור מאזין לניבי? / איך מנוה חדרי / נעלם וסר צלי?  רבו ידי משנאים – / ואני בעל מוסר,  כל מתי קרואים / לשבי ואין לי שר.  אי מועדי נביאים, / יה וצור לכל בשר?  השב לתוכי כרובי / הודך וגם שרי, / הם ירפאו מחלי.  'התנערי, עניה, / לענות שיר פצחי,  התנהלי, צביה, / אט לתוך מעון נוחי,  אכן שתה רויה / כוס במועדי פסחי –  אל תשכחי רכובי / עב קל לבית מרי / יום פדות מנת חבלי.'  מעון, לתוך חדרי / שוב והעבר יקשי.  תקרא ביום מגורי / אל מחיבי ראשי.  עת תהיה בצרי / תעלז ברן נפשי –  כבה יקוד שביבי, / כי אתה נרי, / גואלי, ואת אור לי.          ",0,1,1,1,0,0
"   	 	 	    התפילה /   (העתקה משיר הרוסי להמשורר לערמאנטאוו [לרמונטוב]).  1.   את פגעי החיים עדי יאתיו,    עצב בלבבי ישכן וידכאני;    אז אל אל שדי כליותי יהמיו,    ותפלה נפלאה אהגה בלשוני.      2.   יש עז וכח בידי ניבים נאוים,    הסיר כל עצב, שכך המית רוח;    כל הגה יעיר בי רגשות נשגבים,    ויפי חן קדש עלימו זרוח.       3.   משני השפק נפשי אצילה,    נטל היגון חיש מהר ירפני;    אאמין באלה, גם דמעה אזילה,    אז אקל עצבי ומאשר הנני!       חשון, תרמ“א, פ”ב.       ",0,1,3,3,0,0
"   	 	 	    מאורה       איך אני לבדי / נד – וכל זאב / ירדפני?    מה לצור לבבי / סר – וכל כאב / יאחזני?    בעון אבותי /נהפך אבי-/עד לאורב,    ואקו למתי / מועדי צבי / חן יקרב.    שממו בנותי, / החלם שבי, / עד לחרב    נהפך לשדי, / עד כלות חלב / שד המוני –    אך לבב יריבי / יאמץ כלב / תחכמוני.    רב לפי לישים / עד טרוף, והן / עד לכלה.    בקשו אנשים / כל צרי – ואין / לי תעלה,    כי עדת קדושים / נמשלו עדן / כחללה.    […] לעבדי / שב ויחצב / עז גאוני,    יאמין בנביא / קם ויעצב / בו לקוני.    מי ינחמני, / אוהבי, וצר / לי וכחי    תם וישטמני / דוד ומעצר / אין לרוחי?    אחזה בעיני: / נתנה חצר / אל לאחי.    יעלז לנגדי / צר בהחרב / בית מעוני.    אור שלח והביא / לי – והערב / אור למוני!        ",0,1,1,1,0,0
"   	 	 	    הושר ביום גורשתי עם בית אבי מרומניה  חוהמ“ס שנת תרנ”ב     קומי וצאי לך, יונתי התמה,  הימיני השמאילי או נודי ההרה,  פה קנך השמו, קדרת בלי חמה,  נמלאת בלא יומך ועצמך נשברה,  ושם סכת שלום ונוה אהבת תמים,  בצלם תרגיעי, תגורי עולמים.  מארץ אוכלת, מארץ בוגדת  קומי וסעי לך, יונתי התמה;  אל ארץ שוקטת, אל ארץ נחמדת  עליך מחכה זה כמה, זה כמה…  שם גוך הנדכא ונפשך הנכאה  ימצאו קן שלוה, ימצאו מרגעה.  ציונה ציונה, אל ציון הנשמה,  אליה שאי עין אליה שאי אבר;  ציונה ציונה, יונתי התמה,  לא רוח לאסוף לא לחצוב לך קבר;  פה יבש שרשך וקצירך ממעל,  בבקר תפרחי, לערב תבלי,  שם דשן ירעפו כל צעד ושעל,  אם אחת תקומי לעד לא תפלי.  אם אחת תקומי תעלי, תצליחי,  תשגי כארז, כתמר תפריחי.  שם, תמה, נצא, בכפרים נלינה.  אך בם שלוי עולם, משכנות מבטחים.  יומם בשדה נעבוד ברנה,  בלילה נרגיע עת שוקטים ונחים  כל ילדי הטבע מתחת שמים,  – עבודה ומנוחה, מה טובים השנים!  בנוה סכת שלום תשקטי, תשלוי,  את רבצך אין מחריד לבטח תשכני.  ממעין החיים בששון תשאבי,  תצהלי משמן, מטוב לב תרני,  תזרעי, תקצרי ואלמות תשאי,  ופרי עבודתך תלבשי, תשבעי.  בניך עלימו הקרבת מנעוריך  בבקר בבקר את זרעך תפריחי,  תרוים דמעתך, תרוים שמחתך;  מבעד החלון אלימו תשגיחי,  תראים צהלים גם המה לקראתך;  תראי, תמהרי ברקוד עולליך  כאילות אהבים על הרי בשמיך.  אז כף תמחאי: ""נצחתי, נצחתי!  בא מועד קויתיו זה כמה, זה כמה…  חרף שאפי מארצם ברחתי…  וחפרה הלבנה ובשה החמה.  לשבע נדודים עזבתי נחלתי  ומנוחה מצאתי בחדר הורתי"".  ""אפקוד את נוי – לא אחטא מאומה,  תירוש ביקבים ובר באסמים;  גפני, תאנתי, רב אכל, שדה תרומה,  את ומחרשה וירנן בכרמים,  בנים ובנות יפרחו כזית,  עבודה בשדה ומנוחה בבית!…""  ואחרי בלותי לי עדנה היתה,  עלומי ונעורי הן עתה חדשתי,  מלאתי רב כח וגם יפיפיתי,  דם חדש, דם חיים בערקי הן חשתי,  שבו הימים את זכרם נשיתי,  ואני כשושנה בין חוחים גדלתי,  כחוחים בתקוני ואני לא נבלתי!""  עתה אוריד הכנור מעל הערבים,  אנער אבקו מיתריו אכונן,  אשירה אשירה נצחון אהבים;  אשירה עתידות, לעבר אתבונן,  אתבונן ואצחק: נצחתי, נצחתי  הוי רבות שבעתי – איך הכל שכחתי.     א, חוהמ“ס, תרנ”ב       ",0,1,3,4,0,0
"   	 	 	     עבר טבת, אך גם בשבט  ארצי גשמי ברכה זבת,  כי שר המים לא שבת:  ותפוחי אף הוא אך זב  מיצים טובים ככוס זהב  וכמו מעין אינו אכזב.    ולפי שעה גשמים – דים  דיו גם השתולל הים,  גליו אף הם קבלו שים;  במשרדים ובלשכות  מנחשים (מרבים לשגות);  מתי יואל הים לשקוט?    אף סבלים של הערבים  יודעי ראות בכוכבים  הפיחו השנה כזבים;  הם יתנבאו: הנה הסוף  והספינות יגשו לחוף  והים ממשיך הומה כתוף.    סוף סוף ישקיט הים קצפו,  כל דוד יפיח את רצפו,  יזרק, ישלח גיץ שם גיץ פה,  ומטעני פרי תפוחים  שמנים, גדולים כמפוחים  יפליגו לנמלים בטוחים.    וימשך קטיף ההדר  בקצת מפא“י וקצת בית”ר,  אשר עשו הסכם בצר;  ואז יעברו כבני מרון  גם בני חרן (לא בני חורון),  לבית הלאומי דורון…     הארץ, 10.1.1935       ",0,1,3,4,0,1
"   	 	 	    לזכר א.נ. גנסין   ויש מחוץ לחיים חיי-עולם –    מה-בצע במיתתי?    ובראותכם אותי גוסס    ונאבק עם צירי גסיסתי –    דעו – הנני לקח בזרוע!        ואתם מה-לכם תלוצצו    לצון דמעותיכם – הבל?    חייכם! אך בעותי-מות    אנחיל אתכם לזכרון:    ולעג תבלולים דוממים    משאגתכם לא יענה…        ובעזבכם אותי מחוץ למחנה    מאכל לרמת-כליון    ונחשלתם לאהליכם אבלים    וששים בגנבה: נצלנו –    ורדף אתכם קול חמסי:    למה השלכתוני מעל פניכם?    למה לזר חשבתוני?        וכי תבאו לימים אל קברי    לתנות תלאותיכם    ושמעתם את דממת הענן    החופף על מצבתי, מעשה ידיכם,    ומאילן אי-מזה ירעד לכם פתאם    קול עלה נדף כקול מעולם אחר,    כנשב צנה זעומה    מארץ אין בה שחר –    והיה זה שלום תנואתי אליכם    מערבת קרה וחדלון:    וידעתם כי אשכבה למעצבה    ושבעת רגז מנוחתי…       תרע""ג       ",0,1,3,4,0,0
"   	 	 	     ואם תרצה שמו לידע,    גרע לך משמו אחד.        ",0,1,1,1,0,0
   	 	 	         שעה זכרון דתי כמעשה / למעז היה לי ולמחסה / ועל כל פשעי תכסה    - - - -    אלה שוכן מרומות / אלף ציר אחרי מות / שני בני אהרן  בוא אל יבוא בכל עת / בקדשי פן יבעת / דבר אל אהרן  גמור יגמר בחיל / גשת פר ואיל / בזאת יבוא אהרן    דלג ורחץ מכבד / דרש בגדי הבד / והיו על אהרן    הכין שעירים ואיל / הגיש פרו בחיל / והקריב אהרן  והודה על חטאתו / בעדו ובעד ביתו / וכפר אהרן  זמן שעירים להעמיד / זוג גורלות יצמיד / ונתן אהרן  חטאת לשם שפר / חזר אצל הפר / אשר לאהרן  טפל ודוי מטו / טל פרו ושחטו / ויפן אהרן  יקח מחתה גברת / ימלא חפניו קטרת / ובא אהרן  כמס ושפך נחוץ / כסה ויצא לחוץ / ויקרא אהרן    [ל ל אהרן]    מזה שבע להעיר / מהר לשחט שעיר / ויעש כן אהרן    נגש לטהר אריאל / נצב להזות כאל / וכלה אהרן    סבב להקריב שעיר / סטים עליו יעיר / וסמך אהרן  עוון נסלח ונמלח / עת לעזאזל נשלח / על פי אהרן  פשט בגדים לבשם / פנה והניחם שם / את בגדי אהרן  צהבי זהב העטיר / צעד חלב להקטיר / ויקרב אהרן  קדם להקריב עולה / רצף לעצמו כלולה / זה קרבן אהרן  שלמה עבודת כפור / תחשב כקרבן ספור / על כפי אהרן  שדי כמאז תציץ / להשיב ספירת הציץ / על מצח אהרן  מהרה תמשח לגן רטב / היותו כשמן הטוב / על הזקן זקן אהרן.            ,0,1,1,1,0,0
   	 	 	     שאלוני כאלו הם תמהים: / אמת כי רעך ידיו כמו עב?    עניתים: נאסרו מרב פתח / ומנדבת לבבו מת ברעב.        ,0,1,1,1,0,0
"   	 	 	     לא את היא זאת, לא את היא זאת,  אשר בקשתי.  ולא בשמך קדשתי קרב  דרכתי קשתי.    לא את היא זאת שתבני שמי  ודור תקימי;  ואם אפל מת על שדה הקרב –  לא תהיי עמי.    ואם אפל מת – ורצת מקרב  כרוץ בוגדת;  ולא יקדש לך קול דמי העם  וכבוד מולדת.     ארץ, תרע""ט       ",0,1,3,4,0,1
"   	 	 	     קשוב הלב. האזן קשבת:  הבא? היבוא?  בכל צפיה  יש עצב נבו.  זה מול זה – החופים השנים  של נחל אחד.  צור הגזרה:  רחוקים לעד.  פרש כפים. ראה מנגד  שמה – אין בא,  איש ונבו לו  על ארץ רבה.       חורף, תר""ץ       ",1,1,3,4,0,1
"   	 	 	       השלג נתן משמים    מגלות מגלות.    שום טפס עדן שם אין,    אך לקרא יש קולות.    בינם הראשון ילל סער,    השני הד פלאי,    שלישי חריקת צירי שער,    ושלי – הרביעי.    שונים קולות אלה בטמבר    אך שוים בניבם,    כלם כאחד מבטאים: “ברר…”    לא בכדי ולא סתם.    “ברר…” – פרור מלל בר־בהו,    אב לשון אנושית,    רעם זקוניו של התהו    בכור צלילי “בר ראשית”.    עם הסער נפשי מפרפרת    בין שני הצנה    ואין בכחי “ברר” זה פרא    לשעבד לבינה.    והשלג נתן משמים    מגלות מגלות…    גוילן חלקלק, משען אין    לצרוף של מלות.    אות אחת רק בלבד לא כושלת –    חתמה רגל עוף –    קנים שלשת שתיקה בה מתחלת,    לכל רעש היא סוף.    והשלג נתן משמים    מגלות מגלות…    בם שי""נים רבואות־רבותים,    אך לקרוא אין קולות.        ",0,1,4,4,0,0
"   	 	 	     מאז מעון האהבה היית –    חנו אהבי באשר חנית.    תוכחות מריבי ערבו לי על שמך,    עזבם – יענו את‑אשר ענית.    למדו חרונך אויבי – ואהבם    כי רדפו חלל אשר הכית.    מיום בזיתני בזיתיני אני,    כי לא אכבד את‑אשר בזית –    עד יעבר‑זעם ותשלח עוד פדות    אל‑נחלתך זאת אשר פדית.         ",0,1,1,1,0,1
"   	 	 	    1   יעבר עלי רצונך2, / כאשר עבר חרונך  הלעולמים עוני / יעמד ביני ובינך3?  ועדי מתי אבקש / אתך עמי – ואינך  דר בכנפי הכרבים4, / הפרשים על־ארונך,  העבדתני לזרים – / ואני כנת ימינך5!  גאלי, לגאול המוני / רם6 והשקף ממעונך!        גם שיר זה שיך לסוג שירי הגאולה. שם המשורר יהודה נרמז בראשי השורות י‘עבר, ה’לעולמים, ו‘עדי, ד’ר, ה'עבדתנו. כל השיר דברי ישראל אל הקב""ה.  ↩    יעבר וכו': כשם שכעסת עלי כך רצה אותי.  ↩    עוני יעמד ביני ובינך: שלא יתן לך להתקרב אלי.  ↩    דר בכנפי הכרובים: ד' שכן במקדש בין הכרובים.  ↩    העבדתני לזרים: שמת אותי לעבד לעמים במקום שאעבד אותך כנת ימינך: מליצה על־פי פסוק בתהלים, ושם הכ‘ במקום ג’ ופרושו הגן שנטעה ימינך  ↩    רם: לשון צווי, לאמר: התנשא.  ↩           ",0,1,1,1,0,1
"   	 	 	    שיר ציון / חיים יעקב אונגר    “כל ישראל ערבין זה בזה”. שבועות ל""ט     בפרש שדי עם סגלתו בארצות נעלמים,    מלאכי שלום מר בכו עלי שבר הגברת;    “נאור!” שאלו,,איך יקום ישרון, קטון העממים?    מי ידרוש לבת ציון, מי יבקש הנעדרת""?    “לא אלמן יהודה”, קול דממה נשמע ברמים,    ""הלא נפש השרידים בנפש אחיהם נקשרת    ""בעבות אהבה עזה, לא ינתק לעולמים,    “במסורת הברית, הכרותה באור אש בוערת.”       תברך על כן ברית אחים, עומדת בפרץ,    העורבת ערבה לפני רגעי הארץ,    וכפלים לברכה ליועצי שלום בסוד ישרים.        חזק ונתחזק בעד שארית הפליטה, שה פזורה,    עד יהפוך עליון אל העמים שפה ברורה,    וישפות שלום אמת לבית ישראל מכל העברים.        ",0,1,3,4,0,0
   	 	 	     הבשכל ימלא איש ימינו  וסכלות תחסיר מאיש המונו  והנה יש חסר-לחם חכם-לב  ופתי ישבעו רבוא בהונו  ראה שמש ראה חיה ראה את  דגת הים ועוף כנף למינו  התחבולות לבן-עיט אשר בם  יהי מוצא בקנו את מזונו  ומועצה לדג גדול למלא  בדג קטן חברו את-גרונו  ואם ימות בחרף בין פראים  ואת-טרפו בקיצו לא הכינו.          ,0,1,1,1,0,0
"   	 	 	         הלא [תר]אי זמן יכשיל אמוניו / והיה עם מתי און לעזרה    זמן צרות וכלו מהמרות / וריבי עם ויום זעם ועברה  אחזוני בחבל הענושים / מאד נפשי משכלת ומרה  והנני שתים הם שנותי / עלי שלש ואחת ועשרה  ובחרתי מקום האור חשכה / ולתת לי מקום ביתי קבורה  הלעד תהיה בי הנשמה / ולנצח בתוך גוי עצורה  ואוי לי כי ילדתני, הלא היום / היותך טוב כמו אשה עקרה  למען הוא כיום צרה, ואם כל / אנשים יענו טוב יום בשורה.  שמח וראה בטוב תמיד, וגם גיל / והנשא בנפשך היקרה  ותמצא חן ושכל טוב וכבוד / ותפארת ועשר רב ומשרה  והמשך בחבלי התבונה / ועליך תהי חומה בצורה  בשרים תאריך תחתית אדמה / ועל ראשך תהי לעד עטרה.            ",0,1,1,1,0,0
   	 	 	    ולה איצ ͘א מת ͘ל ד ͘לך [ולו עוד דוגמתו; מכוון לכותרת של עז]  — — È — / — — È — / — — È — // — — È — / — — È — / — — —     אם אחרית שמחת אדמה אבל / גם סוף מנוחתה לטיט וחבל  וימי אנוש כצל אשר לא-יעמד / פתאם יהי נשבר כשבר נבל  על-מה-נבקש בלעדי שדי הלא / כל-מעשינו בלעדי זאת הבל.         ,0,1,1,1,0,0
"   	 	 	     תחת ערש בני הרך  עומד גדי, כשלג זך.  הגדי הלך למקום סחורה,  ובני יגלה למקום תורה;  הגדי יביא שקדים וצמוקים,  ובני יביא הלכות ופסוקים;  הגדי יביא תמרים וחרובים,  ובני יביא מעשים טובים.  טובים ומתוקים חרובים וצמוקים –  דברי תורה מהם מתוקים;  דברי תורה כים עמקים,  דברי תורה מפז יקרים;  יחכם בני ויכתב ספרים.  יגדל שמו ויאריך ימים  ויהיה יהודי כשר ותמים.        ",0,1,3,4,0,0
"   	 	 	       שמעו הרים את ריב אדני    בין הר סיני להר בית אדני.    אמר סיני: ׳אפס דמותי,    אני מלפנים בקדשתי    ובכל הרים אין זולתי    הר, אשר ירד עליו אדני.׳    בית אלהים שח למול תושיה:    ׳אנכי הר המוריה    ועקדת יצחק עלי היה –    והיה לאות ולעד לאדני.׳    רחב פיו הר סיני וענה:    ׳כל התורה בי נתנה    וכל תושיה בי נצפנה    כי נאמנה עדות אדני.׳    משיב לסיני: ׳במצות נביא    הוקם משכן בי, לא סביבי,    ועולת תמיד וחג נעשו בי    וחדש, מלבד שבתת אדני.׳    ענה לבית זבול מלים צרופים:    ׳בית המקדש נקרא שמך –    רק חללוהו שארית עמך    ולא יקרבו לשרת לפני אדני׳.    ׳רב לך סיני, מה הוכחת?    בית הבחירה איך זנחת?    מעשה אבות הכי שכחת? –    אלהי זהב תועבת אדני.׳    השיב סיני דברי גבורות:    ׳בי נתנו עשרת הדברות,    דבוק מצוות ורחוק עברות –    גם בי לא התאנף אדני.׳    חזק בית זבול והשיב בחימה:    ׳למה תדבר, על מה ועל מה?    הלא נשארת כאבן דומה –    אל תסף דבר לפני אדני!׳        ",0,1,1,1,0,0
"   	 	 	     איכה אראך, רעיה,  עומדה בודדה  תוך סערות היגון,  ולבי לא ירעד?      והן כבר ליל עמק,  שחור משחור עינך,  דומם נופל אלי תבל.      וכבר נגע תלתליך.      קומי!  ידי תאחז את ידך  החולמה  ואט אנהגך בין הלילות.      תוך ערפלי ילדות חורים  כה נחני אבי  אל בית התפלה. –        ",0,1,3,4,0,0
"   	 	 	     בחצר – בעותי ירח,  להטיו הקרים ודממה;  הוי, מהר, למקלט, לרפת.  לפרה, נושמת, חמה.  וידי מלטפת חרש  את הראש הגדול, המקרין.  מאחים חיי עם חייה  באלפי חוטי מסתורין.        ",1,1,3,4,0,1
"   	 	 	    חמישה עשר באב       התבשרו בני עליון / כי נחם יוי ציון:        אזכיר חסדיך מלכי / לנגד כל נבראיך    ודבר גבורות יחו חכי / אשר פעלתם ליראיך    בחמשה עשר באב, כי / נמלצו לחכי פלאיך    ואכתבמו על גליון / ואשיר בם עלי הגיון:        ביום זה נעצר מקדם / נגף ממתי מדבר    ובנימין צעיר רודם / לשבטי יה בו התחבר    ורצה בהם צור פודם / אחרי במו התעבר    כי טהרו לב ורעיון / ורחצו כפם בנקיון:        רון פצחו שבטים ביום זה / וישע ועז התאזרו    כי בו לבוא זה בזה / ולהתחבר התרו    והרוגים ביד צר נבזה / בבית תר היום נקברו    כי לא יעשה כליון / צור, ויחוס על דל ואביון:        היום בטל בן אלה / שומרי ארח ותהלוכה    שם ירבעם על מסלה / להשמיד חג מעיר ברוכה    ובו פסקו שרי סגלה / לכרות עצים למערכה    כי מצאו בשמש רפיון / וחמה נסתר בתוך חביון:        מתי יחדש הוד בולה / לבן בגולה זנוח    ומתי ינוחם לב חולה / ומעול אויבי אנוח    מהרה משיחי יגלה / ונחה עליו הרוח    ויקרא לאסירי פדיון / קומו ונעלה ציון:        ",0,1,1,1,0,0
"   	 	 	     ראיתיו על סף שלולית – בהקרע    מסך הסגריר פתאם עם צהרים,    וקרע עב, קל-דמות ולבן-שולים,    יחידי שט במחשוף תכלת קרה.    ליד השלולית שחק ילד. ידיו,    בלושן טחב חול, מקר הכחילו;    אך עיניו מלאו זהר רך, כאלו    למעשה ידיו כל דמיונו נדב.    הוא נסה כה וכה, וזר בניניו    לרגעים הפך סוללה או טירה;    ובנפלם תחתם – ידו שוב מגבירה    יגיע-תם בחיוך תם וענו.    ופעמים ישבת תחתיו תפוש מחשבה: –    כאמן תר אחרי שאר אמתו,    מחפש קו מקוים להבליטו,    או מלהיב אוד מדמיון אשר כבה.        ",0,1,3,4,0,1
   	 	 	     עמי בקרבתם עדי בשובה    ארפא משובתם אהבם נדבה  יום יום במכאבי אהמה בגלות    מנהמת לבי יגון ודלות    צורי שמך רכבי כי לך אילות  דלים בגלותם שכנו ערבה  הקיץ כמו גבור עליון והעיר    נחומך לדבור לבכור וצעיר    חיש ואסף על בור פרא ושעיר  רמסו בגאותם קדש וצבא  ותמור נות ציון קדר ומשך    שכנו בבור ציון צפעון ונשך    ובית מאור עליון היה לחשך  גם נר מנורתם עמם וכבה  דברי יגוניכם באו באזני    הנני להושיעכם אחיש במעני    עתה אקבצכם ואני אדני  תהיו כמו חותם על לב שאהבה  המו מאד מעי על נד ילדי    כמעט ואזרועי ארים וידי    אקרא לשעשועי זרע ידידי  רנו ילידי תם כי הנני בא.  לשבת חנכה        ,0,1,1,1,0,1
"   	 	 	     שש שנים את אחי בתם-לב עבדתי  ובשביעית יצאתי לחפשי – חנם.  שש שנים בחשך יצועי רפדתי  לשום לעטלפים עינים, לאיר קנם:  לשון וספר לבניהם למדתי.  זכיתי לבם ארח עולם להבינם,  על נקיון גום ובשרם שקדתי,  סרקתי פאותיהם, הוצאתי הכנם,  צאת בית-רבם מעליהם הורדתי,  רחצתי חלאתם, רפאתי שחינם.  בית-ספר לנערות למו יסדתי,  אמות טובות ונשי-חיל להכינם;  בשנת בצרת גם אני נפקדתי  להיות למזי רעב סתרם ומגנם.  למשמרי הבלי שוא קבל-עם הגדתי  כי רוח נסכם, כי שקר בימינם,  ולחטאת הקהל קראתי לא כחדתי:  “אלה מומיך, ישראל, הנה הנם!”  אך חנפי לב אמרו לי “ביי מרדתי”  וישימוני לאויב למו, למקטרגם ולמשטינם  ועדת “כלבי שמים” ממנוחתם החרדתי  התנפלו עלי וישלחו בי שנם,  לפני כס דינים קשים העמדתי  וידינוני לצאה רותחת במדורת גיהנם.  ואני – לבי כצור, לא חלתי לא רעדתי  מהם ומהמונם ומגזר דינם,  בבני עליה המעטים לבי סעדתי  – אלהים יגמל צדקם, יוסיף חנם! –  ובכן שש שנים את אחי עבדתי  עתה אצא אין כסף – אך לא חנם,  לא לתהו והבל כחי אבדתי,  עוד יראה פעלי על נכדם, על נינם.       תרל""ב       ",0,1,3,3,0,0
"   	 	 	     מוטל על ערש דוי בארץ נכריה,    יום ולילה בכאב אנוש נפשי הומיה,    ופתאם נדמה כאבי, חדלו אנחותי –    השמועה: ,,גראטץ איננו"" נשתני תלאותי,    גראטץ איננו – הבונה כמו רמים    בית לישראל בספרו,,דברי הימים"";    מכל העולם צבר עפרו, הקים חרבותיו,    עתה שב גם הוא אל העפר ונוסף על הריסותיו,    גם הוא שב אל העפר – ומי לא ישוב שמה?    ואיה כל נביאינו חיו על האדמה?    אשריך, גראטץ נביאנו, כי מזה עלית    אחרי השלימך חקך ובית ישראל בנית…          ",0,1,3,3,0,0
   	 	 	     ימי כלו ועיני כלו    בבור צר כלוא אשב נבדל    ושח הר נופל והנו נפל    ואני באפל שכן עם דל    איה צורי סלעי וצורי    יקום לעזרי אל נא יחדל    צור רם על כל ונאדר מכל    בעז כי על כל יתגדל  הה כי שרף לבי שרף    ואתי צרף במצרף יגונים    וכמה אהיה לשמה אהיה    חלה ונהיה וסבל אונים    מעלה נשיאים הפל נשיאים    ושימם נשאים בכבלי מונים    הה לבי חג למועד וחג    ובי צור חק חג לסבל שאונים    לצירי צרים תמהים ואמרים    מדוע אתה ככה דל  ועבדי מוסר ואני מוסר    ובאתי במוסר ובמאסרים    ופלח כסלי על רב כסלי    ומה יהי כסלי וידי ירים    ובי יסב ציר כדלת על ציר    וכל יום אקו ציר לבשר אסירים    יה כי להחרים בניך צרים    אנא שעה מעליו ויחדל  דגלי הרים על מרום הרים    וצו כנהרים לעמך שלום    והשב שרים מבין צרים    בגדים וסרים מאל עילום    היה בם חרב לספם חרב    ומימם חרב ועדים תבלום    ונאסר יהי שר והצר יהי סר    ויוסר כל צר וידד כחלום    ושם המחלל יהיה מהלל    וישירו כי עתה יגדל.         ,0,1,1,1,0,1
"   	 	 	     לילי סתו שחורים  צרים על משכני —  אך אין אני בודדה עוד.      אם הלכת מני, דודי, —  הנך שוכן ערב קרב חיי,  ומה ענג, זעיר יצורים,  תשוב תהיה לי.      דרכי אט אלי תשובה.      כמיהת גבר טמירה  שרה תשרה על חייך,  כעבי שחור כבדים  אף תנהגך מני.      אך אם הלכת מני, דודי,  אין אני בודדה עוד. —     וינה, 13.8.1918       ",0,1,3,4,0,0
"   	 	 	    Romance   גועו שוכני חלד    יחד שב וילד    במבול מים טבעו    ממעל שערו שמים    מתחת גאו המים    מתהום רבה נבעו.   הרעם יתגולל בסאון    הסער יתהולל בשאון    וירגזו מוסדי הרים    התהומות רגזו ועלו    על פרץ מים התגלגלו    גויות חמרים חמרים.   הררי אל נבלעו    וגבעות עולם טבעו    אך הר אררט יראה!    שיאו יגיע שמים    לא שטף זרם המים    לא עוד שממה ישאה.   גם עלם ועלמה נשארו    כעפעפי שחר נאדרו    ספיר גזרתם יחד    לבותם בתום הלכו    בעבתות אהבה נמשכו    היא עזרתה בפחד!   יואש ורעיתו אביגיל    בצר להם אזרו חיל    לעלות הרה העפילו    אחריהם הגלים נדפו    בלהות צלמות רדפו    והמה את נפשם הצילו.   עתה ביבשת עמדו    עתה לבבם יחרדו    וכאלם דומיה נאלמו    מפחד מחתת בהלה    ממצוקות אימה וחלחלה    ברפיון כח נדהמו.   כרגע נערו הנרדמים    מרגז קול הרעמים    ועמדו כמגששי אפלה    על צואריו נפלה העלמה    ממורך דמיה נעלמה    ונפשה עיפה עמלה.   לחייה, מפנינים אדמו,    מיגון ותלאה רעמו    ומשטף הזרם ירטבו.    “הצילה אלי! הצילה!”    שפתיה נעות בחילה    ועיניה דמעה יזרבו.   הנה כן שפכה שיח    ותדום מקוצר רוח    ודאבה תהמה בחבה    בין זרועות דודה נחה    כמעט נפשה נפחה –    וידבר העלם על לבה:   ""מנעי בכייך רעיתי!    חיי רוחי, יונתי!    אל תראי בלהות צלמות!    שוד שוטף לא יפרידנו    כי יד עליון תאחזנו    בינינו לא יפריד המות"".   ""שמה – גל! אראהו    המות ידרוך עליהו    ימהר יחיש פקדתו    אחזיני רעיתי אחזיני    שא נא אל! עוני – ""    וישטפם הגל בחמתו.          ",0,1,3,3,0,0
"   	 	משא יון 	    1  בא קצך אמת בצעך  (ירמיה כ“א י”ג).     התזכור יוני, מקדם הימים,    פרא אדם חזיר מיער,    עת אבותיך קסמו קסמים    סגדו לפסילים, אבני צלמים.    ורוריק2 היה אז נער?      התזכור סבלת תלאות ונדודים    משך ימי עבדך לבעל,    איך צבאות גבורי יהודים,    מלך כוזר נהג הגדודים,    ועלי ראשך השליך נעל?        שמנת, יצאו מחלב עיניך    וכמריך פתוך להתהולל בהבלים,    תושבי היהודים ברחבי ארצך    רצחת, שללת, כאות נפשך    שכרת פראים מדם החללים.        לכן כה אמר אל צבאות:    עתה אקום עתה ארומם,    עמך בקרבך יפרעו פרעות    כסאך ימגרו לארץ למשאות    ולאום וגוי עליך ישתומם…         על רוסיה.  ↩    השר אשר קורא לפנים למשול ברוסיה.  ↩           ",0,1,3,4,0,0
"   	 	 	    מי אנכי ומי ביתי / אפרים לוצאטו       ארצי1 הנשקפה, הנה נכונה    על ראש גבעה רמה רבת ידים,    ביתי ברחובה הוא כדמות הרמונה,    לוצאטו משפחתי ושמי אפרים.        שם אנכי על רב שלום אשכנה,    שם לי נטעתי גן על עין המים,    ובנות השיר על השפה תרנה    משלי דודים יום יום בין הערבים.        הנה אמנה, אף כי עודני ילד,    אין כל דבר, כי על רוחי אות יעש,    קנאה אין בלבבי, אף אין בי כעש.        אך כמצחק אל מול קרת החלד,    לא עשר אתאוה, לא אירא עני,    מי זה האיש אפוא אשר כמני?        היא סנדניאל ארץ חמדה במדינת פריאולי  ↩           ",0,1,2,2,0,0
"   	 	 	    על מחברתו “מבית ומחוץ”       שכני בחצרות אלהים, חברי בהיכל שירתנו הנחמדה    קבלתי ספרך בתודה וקראתיו בתמהון לבב וברעדה.    אלו עברה עליך גם אחת מני שבע מן הדברים שבגו    הרי אתה בעיני כשדרך, כמישך או כעבד-נגו,    כי מן המעשים אשר תספר סמרה שערת בשרי    וכן ראיתי גם את הדמעה אשר בכית על צוארי.  ואהה כי עוד אוסיף דמעתי אריוך,    באמור לך, כי עוד תארך מחלתי,    כי עוד היום רפואה שלמה לא מצאתי    ועודני עומד בין החיים ומות בתוך.    ביום קומי מערש דוי, כ“ח חשון תרנ”ב, ספ""ב.       ",0,1,3,3,0,0
"   	 	 	    סליחה     אלהי, למדני הנכחה / והורני נתיבות המנוחה,    ואל אשגה לעולמים בזרה / ואם אשגה – שגיאותי סלחה.    חטאים עברו ראשי מחה נא / ואל יהיו למכשול לי ושוחה,    ושא חטאי, אלוה הסליחות, / וחנני בחסדך סליחה,    ואם אצעק לפניך – ענני / ודלתי התשובה לי פתחה.    ראה כי דבקה נפשי לעפר / ולבי – שברה אותו אנחה.    פקח עיני, אלהי, מתנומה / והמצא לי בבור גלות בריחה,    וגל עיני ואביטה פלאות / בתורתך, וחסדך לי שלחה,    ובשר עבדך: ׳הן סר עונך / וחטאתך תכפר לך, שמחה!׳        ",0,1,1,1,0,0
"   	 	 	    שיר אזור לכבוד השר יצחק   מה לך תלך מר, / דודי, ועמי יין חמר?        יתהפך עינו / בכוס אלי שבעה עינים    חלש – דמיונו / ככפיר בבואו תוך מעים,    נלעג – ובעינו / ילעג לחרטמי מצרים,    כליו לא הומר – על כן, צבי, ריחו לא נמר.    / 5        יעור מחביון / כדו – ולהב משוש יעיר,    נפשי לו פדיון / מיקוד יגונים מלב יבעיר,    יעז לב אביון / אחר שתותו מלוכד עיר.    אך בו תתימר, / כל עוד אלהים רוחך שמר –        בימי שר, אותו / בחר אלהים מכל עמים,    / 10    תאור משרתו / שבעה כאור שבעת הימים,    הבדיל אל ביתו / להיות לפניו בית עולמים,    חסיד אם אמר / חסד, מהרה אמר גמר.        הוא יצחק השר / אגן אשר מזג לא יחסר,    אך מזג מוסר / השכל, לחיות בו כל בשר,    /  15    ההוא שנמסר / לאל לבדו להיות טפסר,    ובחרבו זמר / כל זד עלי עמו יתאמר.        הארץ כלם / נגדו בקול רנה יצהלו,    ונזירי עולם / מגיל נזירותם יגעלו    וכסובאים קולם / ישאו ועל שכר ישאלו:  /   20    סכראן יא עיאר! / ואין אלטריק אלי דאר אלכ’מאר?        ",0,1,1,1,0,0
   	 	 	    וקאל איצ͘א     כוכב אשר דרך במשקופנו / החשיך באורו כֽוכבי נשפנו  עבר כברק בחלום ויאחז / הלב ולא נאחז לעפעפינו    גלה תמול מפיו שחוק ואֽמרה / שלום לך ויענה הרפנו    איך תחשב לתפש מאורי שוב וראה / אם נתפשה שמש במו כפינו    אמיר הדס רוח הדפו עד אשר / נדד ולמה תחשב הדפנו  דע כי אנחנו עם ברוחם נפרקו / הרים וכלו בחרות אפנו  טרם ראות תבל ידענוה וגם / דבר בלי לשון אמת טפנו  לו הזמן יבא ותבל אחריו / עד הֽיקום תעו בשרעפינו  אכעיס בנות ימים ונגדן אשחקה / כי צעקות מי זה אשר יכפנו  האת הדפתנו ואין כח בך / או יד יקותיאל עלי ערפנו  השר אשר לולי שטפך בענן / ידיו שרפנוך באש קצפנו  נשבע ולא ימיר לבלתי ירפך / וביד חזקה ממך ירפנו  מחמד לעינינו וכל עין אבל / נפת לשוננו ומר אפנו  הנה שלח ולקח פקח ושמח צמח / ופרח הדך ודרך עלי אפינו  תבל תהודך למען נמלאה / שמחה ובך יותר צרור כספנו.        ,0,1,1,1,0,0
"   	 	 	    סליחה       […………]    […………]    כי עליך השלכתי מרחם.    ראש כחי תהפך לרע, נגלה מכסהו,    ונלקח מצבאות – חלק שוא יכסהו;    לך, יי, חסד – ביראתך מחסהו,    כי אתה תשלם לאיש כמעשהו.    הובאתי הנה להתבונן עניני,    נלחם בי יצרי, המיתני באזני,    בושתי מפני אל – ואשפך תחנוני,    כי שמע אל אביונים יי.        ",0,1,1,1,0,0
"   	 	 	     אסירים המכו / ואל בור השלכו, / עוד ימשכו.  קול קורא באזני: / ‘בני נאמני, / אל ציון לכו!’  ברח צבי, / דוד קשור לנפשי, ושב לגנו  מארץ צבי, / כי הגדיל עוני ביני ובינו;  ובבית השבי / סגרתי, ונרותי באשונו  כבו דעכו, / אורי חשכו, / ימי נזעכו,  אין חפץ בשני – / ויד שוטני מעני / מפי ופני רק  לא חשכו.    'רעיתי, חכי / כמעט קט ואביא צרי צירך,  כי עוד תמלכי / על אויבים אשר הגלוך מדבירך,  יו[ם…] תדרכי / […] ישמחו לשברך –  שחוח ילכו, / עפר ילחכו, / ערף יהפכו  לפניך, ועיני / אשים על זקני / שופטי קציני  […&lt; כו&gt;].    מה תשתוחחו, / בני? יחלו לי, אני ארימכם.  מה תאנחו? / דמו, כי כחותם על יד אשימכם.  כשימכם […] / יעמד זרעכם ושמכם.  למועד חכו– / ועולות תערכו / ויין תסכו  ויכהנו מכהני, / יעמדו לפני / שרי ונוגני,  ביתי יחנכו.          ",0,1,1,1,0,0
"   	 	 	      1   I   אבל לא סלעי הוא! לא סלעי הוא ולא קם    ליהודה עמי זה! הגם ברחבי תבל    בנדודי מאות-דור המון ציוני-אבל    נשאירה בכל-אתר, נפרנו בנחלי דם.        אך נחנו, יורשי דם המכבי – על הר רם    בהכנעת עבדי רב וכלב למד חבל,    לא נקים דביר לשר המסיר את החבל    על גפי קברות-אבות בקדשי קדשי-עם. 2    ממרום הצור הלז שם נשקף ים-השחור,    הפונה נגבה, ים של חרות, של תוחלת…    התכלכלנו עין החולמים סחור-מכור?      הוי עיר הקברים, הוי עיר קברים על-גב קברים!    את סמל-פלאים, אות וציון לעם-תגרים,    החי ללא תקוה לו ולמיתה מנולת.     13.4.1920   II   אך שנים עודם שם! אך שנים הם! וכבא    המסיר ושח להם: “ולמי עיר החרבות?”    אז יענו כצו: – ""אך לנו היא ולאבות,    אף עדים גל וגל בעמק אשר פה!""        ולקרטוב שירה אם תדרשו: “הנה בא!”    מחרזות כתב-ערב באבן נחצבות    על קבר מרמר-קר תספרנה לך נשגבות    על אהבת בת-הכן, שבעניה נחה בו.        הרי המערה, בה התחבאה עד בא יומה…    ומן הצוק הלז הפילה עצמה תהומה…    מטבעות יצקו כאן… הצינוק פה והבור…        להם משלהם בית-כנסת צר הכניסה…    והמה – שומרים הם לציון זה עד אור    היום המר ההוא לדור אחרון לגסיסה.            ידוע הריב בין היהודים והקראים למי מהם שיכת העיר.  ↩    הקראים בנו לניקולאי הראשון בנין מפואר ב“סלע היהודים”.  ↩           ",0,1,3,4,0,1
"   	 	 	     עשנים תכלים אט יתמרו  מעל גגות כפרי  אל דמי ערבים.      על המערב  תאדים רצועת שני  ונוהרה חרש אל הלבב.      שחק יכחיל עמק  ולא ירעד.      נער שזוף ינהג  אוזה צחורה מן האחו  עם אפרוחיה ירקי נוצה.      פעמי ערב קיץ  קרבות חרש אל הכפר.      עלמה זקופה חלה יחפה  תחת דליי מים כהים  באבק הרחוב הלוטף.      מהרה ישבו בחצרות  סביב קערות מלאות  מעלות הבל.      אחר יזרק במרחק  חליל בודד  סלסולים נוגים, עורגים,  אל ערב קיץ.     וינה, 4.9.1917       ",0,1,3,4,0,0
   	 	 	         שוכני רום ותחת / צבאותם וחילם  לך מעז יתנו עז / ימי עולם כלם  ממללים ומהללים / בלבבם וקולם  יהי שם יי מברך / מעתה ועד עולם.      בשחק אלים / חצובי אש ומים  ובארץ נדיבים / הוגים דת יומים  ממללים ומהללים / יחודך פעמים  מקצה השמים / ועד קצה השמים.      בשחק שמך מקדש / בסוד כרובים  ובארץ עז לך / יתנו עם נדיבים  ממללים ומהללים / למולך נצבים  מעלות השחר / ועד צאת הכוכבים.      בשחק שמך / יודו תרשישים  ובארץ בחירים / לשמך מקדישים  ממללים ומהללים / ונגדך נגשים  מנער ועד זקן / ועד טף ונשים.      [בשחק  ובארץ  ממללים ומהללים  מ    / ועד      בשחק     /   דק  ובארץ    /   דק  ממללים ומהללים /   דק]  בין קוץ ודרדר / עד יבוא ויורה צדק.                    ,0,1,1,1,0,0
"   	 	 	     על שפת-אגם חולם היא שוכנה, מושבתי השוקטה,    קולטה את שאונו ודממת-ההרים מסביב.    מלבינים בתיה מבעד לצמרות עזובות    כבדות-צל וקני-צפרים ושומרות סוד-תנובה.    וצפור הטובלה במרום וצליל שירה נושר –    היא רואה המון גנים זורחים, דבירי הוד מולכי,    המון ברכות דוממות ושבילים וצאלי שדרות.    ופרפרים בבאם ביעף מירקרק-השדרות    נחפזים לגבעה, ופשטו שם לבית-העלמין,    ונשקו כל קבר – ועבר אז רעד מסביב:    שלום-חיים למתים זה הביא המון הפרפרים…        קו-שחר רך פזז ונח על ההר שמנגד –    עבר על אדי-העמק וזרע שם נגהות    ואלם אלומות-ערפלים מחוירים ושקופים.    רנות צמרות וזורחים הגגות הטלולים    אצים החורשים ומלמד-הבקר על כתפם,    גועה העדר שבע-שנה ותוהה לשחר    אחוז-צנה קלה ועינו לדשא, לירק…    נפתחים חלונות ודלתות. אז יפרע השמש    את תנומת-הבקר הצוחק: “עת תפלה הגיעה!”    חמור עמוס-פרי בא מרחוק. כשפרקו המשא –    אץ-לו החמור לאגם לנער שם אונו.    במי-האגם כבר השיאה החמה משואות    של נגה ולהבה שנפצו ניצוצות ניצוצות…    באויר הבקיע קול צלול, קול פעמון מרתת,    וקולות הילדים, מרצדים כתפלות עליזות,    מתלכדים נבלעים באורה.        בצהרי-סתו רכים, ברעד עשבי עדנה בפנה,    בם זקופים, בם כפופי-הגבעול שנולדו זה עתה    וחלום אפלת-האדמה החמה ישקם,    ערים להמון גשם עלז ולזהרי-שמש-    אז תראה מושבתי בניה מפליגים בשדמות    טובעים במרחב הרטב ושחור-תלם יתוו.    תרעד האדמה למפל האור והזרע    והמון רגביה, כדמעות נוהרות, ינוחו.    רשת רועדת של עורבים באויר נמתחה    מכבים בכנפם השחורה את נגה-השלוה –    אך רעם היריה יפתר חלום-חרבנם    ומעופם השוקק גוע בקצה המרחקים.    ועבר ההד על הגבעות המאירות ככלות,    עדויות כלניות-תכלת וירק-יקנטונים,    על גלי-הנחל המקלחים בין צבעי החצץ,    ובמחבא-הסוף על שפת-האגם שם יאסף.        באפלולית-הערב ירעדון אט אורות והדים.    ירעדון געגועים עם תפלת-“מנחה” הנוגה    מרחפים לנכר, לערש הילדות הרחוקה.    מבהיקים לאור-מערב מראות בלב – וכבים…    בבית-התפלה ישב רבי איזיק ורוקם    על שיבת “משניות” נגינת-גלות מכאיבה…    צעירים מספרים בחבורה על בעיטות-פרדה    בשעת-חרישה, על גשמים, וסוף כל שיחה – הבתולות…    וצחוק-עלומים זך ורענן חוגג באפלולית.    רוזל החנוני והחמר יעירו זכרונות,    ולאור פתיל-השמן הדל בחנות קם העבר…           ",0,1,3,4,0,0
   	 	 	     יעלת החן תשאלני    את מי חשקת בצבאות    ואמר לה אם לא תדעי    הסירי את השש מאות.  את        ,0,1,1,1,0,1
"   	 	 	    דבר שלח אדני /      עליכם, עליכם המשאת! אתם הדרכים מקדשי,    אתם אטומי הקול, העורים לצבע ומראות,    הנוטעים דרדרים בהיכל ותולים עליהם לבבכם;    אשר נשיתם שמים ואדמה ורוח ומרחב,    ינקתם שדים שוקקות, לכחתם אבק זלעפות,    רדפתם נבובי הצללים גם שמתם הדרי לזועה    ותלכו אחרי הבדים ותאמרו ככה צויתי…    עבדוני! וצאו מן השפל, השתחוו לאלהי הארץ    אלהים הרעננים וגדולים מתהלכי מרחבי נחלתי,    העוטפים רוח האדם ומצמיחים הכנף לנשמה!    עבדוני! וצאו נא השדה למען יתקומם הרוח    להחיות המלה הרקה, להרטיב צחיח הלשון,    לרפאות החבורה הנמקה תחת אפודכם ארגמן!    אני אל שדי! התפללו ותנו לי ארשת    כי הדי אלמות הולידו דברותי וקולי האדיר    מתפשטים מכפת הלבנון והולכים עד סיני ההר!…    כי הנה מערומי לבבכם אעביר כקש בדיש,    כחסידות המזנבות בארבה ככה אבער אנכי,    ככה אבער הרקב השוכן בקרב אשפתות,    אבער אחרי הזוחל מעולם לא נגע בשרביט.    אחרי כל עבד ודכא צולע ומתרקם בחשך!    הלאה המגור, הלטאה! היו לי כנשר ערבות,    היו לי כארי ביער, כגבור מתגלה לשמש!    כי קולי מתהלך! קול אלהיכם המדבר    מפרעות הסלעים בישימון, מאשדות הנחלים בגליל,    מקריות ההרים ביהודה, מנפות הברוכות בשמרון!    אנכי, אנכי הוא הבורא סנפירי הבדלח,    מטיף אגלים לאור וחורז מרגליות לטל,    נותן הזהב וכסף לשולי ערפלים מתלבנים    וזרים יומם ולילה לפאתי מזרח וים;    אנכי, אנכי האל מצמיח הרנה בכרמים,    ששון עליזים בגרן והדי החליל באחו,    נותן שירתי בשדה, יוצר תהלותי בהרים,    סודי רקמתי בלילה ורחשי על שפתי הבקר!    אנכי שמתי חרוני בזעף הסער ורעמיו,    בחזיז החשמל לשחקים, בקצף עריפי התולע,    בשרב חרבונים נגליתי, ברטט הצמחים בשקיעה,    בתרועת שבטים מתנקשים, בשאגת דורות נגאלים!    צאו נא ורדפו הציד! צאו אחרי מראות השגיא    והם על מים רבים, בתוך כל שלולית ופלג    על כל זרוע ונטע, בכנפי הרוח וענן,    בקו עקלתון להרים, ברשת האורות לשפלה;    והם בחרות הככר, בסוד תעלומי זרזיפים,    בפיות צפרים בקן, בלולי אפרוחים ממללים!..    כי יש יום לאדני, יש יום לכם ולארץ    אשר לא יעתם הלב, יסגר הרים לעינים,    יכסה התנוך לאזן – ותמהים וחוזים תעמדו,    האיש בזוית זו, הנביא בזוית אחרת,    לכל צבע ומראה וניב והגה ורשרוש וקול,    לכל גלוי ושפך ותמונה, נברשת ותמור החזון    אשר יתגלו ברעדה על כל ההרים הרמים –    והם הליכות אלהים, האלהים המתהלכים בארץ!        ",0,1,3,4,0,1
"   	 	 	    (הרשע אני) / ר'        הרשע אני עושה בגמלי רעה    לרשע אשר החל ועשה לי רע    ומי זה קראני בהנקמי מן    מעול, לבד כי-אם מעול, מרע.        ",0,1,1,1,0,0
"   	 	 	     ושוב מרחב שדות, ורוח דרור  וגיל –  אולי היה כלאי חלום ארך, שחר  כן, רק חלום מבהיל?  ותנחומי אסיר חלום אף הם!  ואז –  היד אשר ידעה לנוד ולנחם  יכלה זכרה וגז?  חיי בלב, עצבת ליל נזעם,  עוד קט!  פן נסו הצללים וגררו אתם  גם את האור המעט.        ",1,1,3,4,0,1
"   	 	 	     עם צהרי אחד מימי שרב  אל מרפסתי קרב אדם כמוני,  אך ההבדל – שהוא צלמו טרף טרף,  טרף טרפו בסער מבעני.    חציו היה עירם, אך כל מערמיו  בכו ממחשכי כל עין;  נגדי עמד אזרח, אשר בדמי ימיו  פזורי מערמינו, הה, ישא כקין.    ידו היתה קמוצה, נפשו גלויה  ואל פני צוח: כתנת;  וכל צוחה שרפה כאבן הקלויה,  ושל ערית שאול היתה זאת התקרנת.    חליפת בגדים נתתי לו והוא חטפם והלך,  והתנחמתי כי גמלתי חסד;  אך עם לכתו שמעתי, כי גבו שלח  קללה טרופה אלי ולכל הכנסת.    שלשה ימים דרכי לא נזדמנו עלי דרכיו,  אחר פגשתיו לבוש מדי: מעיל ומכנסים,  אך מה נזעקתי אל פניו על כביש המלט הרחב!  כי נדמה, שנזדמנתי עם עצמי בעצם צהרים.        ",0,1,3,4,0,1
"   	 	 	     היש גבול ותכלה לתלאות בן חלוף,    היש חק וקצה למצוקות ומכאובים,    לאכזריות בן־אדם היש קץ וסוף –    כן אין־מדה וקצב לטובת הטובים!    כי־זה מול־זה עשה אלהי שמים    למלא החסרון, להשלים המגרעת,    להישיר המשקלת, להשוות המאזנים,    כי־אלהים יסד תבל בחכמה ודעת.    בפרשו שמים מעל, באמצו חוג־ארץ,    יצר וברא דבר והפוכו –    מול קיום והויה כליון וקרץ,    על כל־בשר ועצם שפך את־רוחו;    מול חשך ולילה אור־יקרות ויום,    מול אהבה ודבק פרוד ושנאה,    מול חרף וקר קיץ וחם,    עצב ותוגה מול ששון ורנה.    בנין וסתירה, שלום ומלחמה    במלא כל־התבל, באדם ונשמתו;    אדני שמו שלום, אדני איש־מלחמה –    ככה היוצר וככה יצירתו.        ",0,1,3,4,1,1
"   	 	 	    ולה אלי בעץ֗ מן כתב אליה שערא וכאן קד חצ֗רה פי אלצבוה֒ פשטّת בה אלדאר פג֗אובה בהאד֗א אלקול [ולו אל פלוני שכתב לו שיר. הוא נפגש אתו בימי נעוריו, אך אחר כך גר רחוק ממנו. והשיב לו (גבירול) באלה הדברים]     רעי מידעי ביום נסעו / לבי ובגדתי הלא קרעו  ראו דמעי על־לחיי נֽוזלים / מחצית כבדי הם ולא ידעו  לא כתרו־לי עת קראתימו מעט / ויתנו ערף ולא שמעו  אדרש ואמצאם בתוך לבי אבל / לא אדעה אי אהלם תקעו  יום קֽרעו לבב אשר נמשך בחוט / האהבה האהבה נטעו  יום רֽתמו בו מרכבות פרוד עלי / סוסיו ירימון שוט ולא פשעו  לו תחזם יתאוננו עלי כמו / אנשי נקיים אחרי הרשעו  או תחזה רדת מטר־קיץ עלי / פלחי לחייהם ולא נפצעו  ובעת ראותי קול בכיתם אחרי / כבדו ענני עד אשר־נבקעו  כמעט יהי נסתר כאבי מאנוש / לולי שתי עיני אשר דמעו  אכן בשאול נפלאותיו נסתרו / מאהביו לולי אשר נשמעו  למד לבבו להלך תמיד עלי / הרי מזמות עד אשר־נרקעו  זכר אני שמש וסהר אזכרה / עת זֽרחו עלי ועת יפעו  יונת רחקים שלמי שלום לאח / בו מחשבותי כל־ימותי תעו  כלה לבב רעו ונפשו נכספה / אליו מאד על־כן דבריו לעו  אם־נשבעו ימים להתעולל דמי / יקום אסרם כי בך נשבעו  או גֽרעו ימים בארך הנדד / יספו אהבי לך ולא נגרעו  פרו עצי האהבה אחי ועוד / יפרו כמו על־נחלה נטעו  המו לך גלי לבבי תאוה / ובעת ראותי ספרך רגעו  בשיר אשר לו אם־ידמו לעלות / בתיו אלי־שחק אזי נגעו  שיר נמשלו בתיו למשכיות חלי / לולי אשר בכנף נדד נסעו  לכן חקר ניב ספרך פן־יקרך / מקרה שני אורים בעת נפגעו  עזו ואתמה איך משכם לבך / מנחלי דעת ולא נמנעו  שרי תבונות ממך חלו כמו / שרי ספרד ממך אח זעו  ייטב לך כי אחרי היו תמול / לי כעבדים הן לך נרצעו  שמו תהלתך אחות דתם ועל / אפסי אדמות חסדך זרעו  שוא גלך יבהיל נשיאיהם אשר / אוו שחות ובימך הטבעו  סר זכרך הטוב עלי תבל ונע / שם מפעלותיך והם לא נעו  ארו בנעם שכלך חשכי תהום / אך שחרי לילות בך נבקעו  על־כל־משנאיך ימינך תעלה / אף כל‏־מקנאיך לך יכרעו  כי נפלאות שיר חדשו בך אחרי / בלו וחיו אחרי גועו  תעו לספר מחשבותי תאות / לבי ובשו מאשר יגעו  אשאל בנות ימים לבלתי האריך / יום הנדד לו שאלתי שעו  כמה ידידים בזמן התפֽרדו / כן צעקו על־זאת ולא נושעו  אם־נואלה תבל וימים למדה / למרות ומוסר דרכך פרעו  האל ישובב בחסדיו אהלי / רעים אשר מעיר לעיר הסעו.        ",0,1,1,1,0,0
"   	 	 	    א   בתעות בהרות אור על פני במתי הים,  אבלתי לאור הכוכבים.  ללב יש געגועים ענוים  על אהבת אחים ושלומם –  ואני זר ובודד לעולם  כבהרות אור על פני במתי הים.  בנוד האניה בין גלים ושחקים,  השלמתי עם כוכב עתידי.  לו אשא את עלי יחידי,  על בדידות נושנה וחלודה,  היא בדידות הנפש בנודה  כנוד האניה בין גלים ושחקים.   ב   ערוגות עשת – גלי ים  בלבן הקצף חי ותם,  יתמרו סביב לאניה,  ונפצו אחת את השניה.  ונחשול רם ואינו שב,  כמו תוהה הוא ומחכה צו,  וכחושב לסער או לנוח –  חליפות נפסק שאון הרוח.  לא סער עוד ולא מנוחה.  הנוסעים שבים איש לתא;  ונד ערפל קם ובא  וסופג ערבת-ים השטוחה.  עוד עין הים מנמרת אור,  ושרוית אפל כבר מחציתה;  ואימת סער כבר מבעיתה  בלעי תהום ובגלי שחור.   ג   מבקר ערפל וגשם,  מתלבנים הגלים וגאים;  זעומים פני המלחים,  מפהקים הנוסעים בתאים.  לבדי בפנת המכסה  על שבכת הברזל אשען:  חפצתי במנוחה גם אני,  ולבבי במנוחה ימאן.  נתיב כסף חי לאניה,  ורוקדות בנות-גלים מכסיפות;  מתגלגל הקצף הלבן,  ונאסף ונולד חליפות.  ובסור צעיף הקצף לרגע –  תגלה תהום רבה ושחרה;  אז נדמה: זה החל הסער,  זה קם נחשול גדול ונורא;  ורכוב נחשול זה שר אוקינוס  מתהום התהום יקפץ עם צבאיו,  ובערב נחשוליו-ענקיו  יתהולל ככל אשר אהב.  אך רגע – וסר נד המים,  ונסגר התהום הפתוח,  מסתלסל הקצף כמצחק,  וכקדם רק גשם ורוח.  וערפל מתעבה וסופג  את ערבת המים השטוחה. –  במנוחה חפצתי גם אני,  אך לבי ימאן במנוחה.        ",0,1,3,4,0,1
"   	 	 	         המאיר עיני חכמים בהלכה1,    חטר תפארה מגזע ממלכה2,    לך אקריב ספרי ומשלי אערוכה.    אוהב־אדם3, שפל־רוח4, רודף־שלום5,    חכם6 סופר7 מליץ8 וממשל משלים9,    ובדורך לא היה אדם כמוך10.      אדם גדול, אדם קדוש, אדם צנוע11,    על כל מעשיך אור דעת זרוע,  הוא זקק רוחך מכל דעה קדומה:  בספרים כתבת, נביאים או תורה.  לא יראת לכתוב נגד המסורה    ״אור״ תחת ״עור״12, ״רומי״ תחת ״דומה״13.      על כבוד חברך ככבודך חמלת14,    לא בקנקן רק במה שבו הסתכלת15,    ובעד שנוי דעות איש לא הרחקת,  ממורך אחר שקצץ בנטיעות  לא חשכת ללמוד חכמות וידיעות    הרמון אכלת וקלפתו זרקת16.      לפני שרים ומלכים התיצבת17,    לערוך דין עמם מבלי־חת נקרבת,    וכגבור משכיל לאלהיך נלחמת18,    נלחמת ותוכל, כי בשמאלך  האמונה הצרופה מגן עזרך  ולחרב בימינך החכמה שמת.      אך אנשי דורך ערכך לא ידעו19,    על כן נחרו בך, בכבודך פגעו20,    אתה מפניהם רגע לא נכנעת21.    הם שנו שמך22, גרשוך מקרב23,    גם צרים מחוץ רדפוך בחרב24    ובכן, נר־הגלה25, בגלה מת26.      מיום מת הה פנינו מה־שנו!    כמתי עולם במחשכים הושיבונו27,    לו עתה קמת לא עוד תכירנו –  עתה להצילנו יד אדם תלא,  רק יד אל תוכל זאת, רק נס ופלא,    על כן אקרא: אלהי מאיר עננו! 28      ומיום מת המשלים בטלו29,    זיו החכמה נאסף וחכמים חדלו,  עיני תלמידים בהלכה קדרו,  וכבר בדור השלישי אחריך  נשכחו מלב כל משלי מוסרך    משלש מאות רק השלשה נשארו30.      ואני – מולך מול ים הגדול דלף,  אחרי שנים כשבע מאות ואלף  דבר במשלים כמוך ארהיבה?    תן לי רק בקצה מקלך לגעת31,    אז אלמד ממנו חכמה ודעת,  אז למשול משל, אז לחוד איטיבה.              עירובין י״ג.  ↩    גיטין נ״ו. האגדה שנירון קיסר לא מת כי אם נמלט מרומי אל עם אחר נמצאה גם אצל הרומיים. עיין Tacitus: Historia I, 2; II, 8.  ↩    ב״ק ל״ח; סנהדרין נ״ט; ע״ז ג׳; ספרא פ׳ אחרי.  ↩    אבות פ״ד מי״ב.  ↩    ויקרא ובמדבר רבה פ׳ ט׳.  ↩    גיטין ס״ז; הוריות י״ג; אדר״ג י״ח.  ↩    שם, שם; עירובין שם; מד״ר קהלת, פ׳ ושנאתי אני.  ↩    עי׳ לדוגמא ברכות י״ז.  ↩    סוטה מ״ז; סנהדרין ל״ח,  ↩    עירובין שם.  ↩    ירושלמי ברכות ה״ב ועי׳ בראשית רבה פ״ק.  ↩    ב״ר פ״ב  ↩    ירושלמי תענית פ״א ה״א; ועי׳ עוד ב״ר פ״ט ופ׳ פ״ד.  ↩    עי סנהדרין י״א.  ↩    אבות פ״ד מי״ז.  ↩    חגיגה ט״ו ע״א (ע״ב) קהלת רבה פ׳ טוב אחרית  דבר.  ↩    סנהדרין צ׳; רות רבה פ׳ ותאמר נעמי.  ↩    קהלת רבה פ׳ מה שהיה הוא שיהיה; ועי׳ תנחומא פ׳ ראה אות י״ד.  ↩    עירובין, שם.  ↩    הוריות, שם.  ↩    הוריות, שם.  ↩    הוריות, שם.  ↩    הוריות, שם.  ↩    ע״ז י״ח.  ↩    כך אני מפרש השם קסלופנס (מ״ר לקהלת פ׳ מה  שהיה ופסיקתא קומי אורי). עי׳ הקדמה למשלי יהודה הערה 16.  ↩    כך נראה מירושלמי סוף כלאים.  ↩    סנהדרין כ״ד; ועי׳ תנחומא נ״ח ג׳; העם ההולכים בחושך – אלו בעלי התלמוד.  ↩    ע״ז שם.  ↩    סוטה פ״ט מט״ו.  ↩    סנהדרין ל״ט.  ↩    ירושלמי נדרים.  ↩           ",0,1,3,3,0,0
"   	 	 	     תקראי נא בשמי לבתך הקטנה,    להציב לי יד.    כה עגום –    לעבר לעד.  שירי היתום,    זה נגון ערבי שנדם –    היא תשמיע-תמשיך בבקר-יום.  זה חוטי שנתק    ישזר אל בתה, נכדתה –    למרחק.  אב, תרפ""ט        ",1,1,3,4,0,1
   	 	 	    חתימה: שלום בן יושף [שבזי]     שמע קולי אדון כל היצורים / וקבלה תשובתי אדני    למענך תקבץ הפזורים / תרחמה לעמך אדני    וגם תזכר ברית אבות ישרים / אשר הלכו בדרכך אדני    מחול וסלח לכל חובות סדורים / אשר המה גלויים לך אדני    בכל יומי ולילי אקראך / ועיני עבדך נשואות לך אדני    נשא עון וגם פשע סתורים / אשר המה בספרך אדני    יעלו כל בני גולה חברים / לתוך ציון אשר בחר אדני    ותחישה לאליה יבשר / בראש הרים לעמך אדני    שרידים החכמים ההדורים / אשר המה בחיריך אדני    פדה אלי לנפשי מצערים / ברחמך וחסדיך אדני    ושלום רב יסובב החברים / וגם ששון ושמחה מאדני.        ,0,1,2,2,0,0
   	 	 	     הך אשתך מכת בלי סרה אם    תמשול בך כאיש ותרים ראשה    אל-נא בני אל-נא תהי את אשת    אשתך ותהיה אשתך איש אישה.          ,0,1,1,1,0,0
   	 	 	    באי עפרת טירות אלי / ר' משה אבן-עזרא       באי עפרת  טירות אלי  כי כל-נעם  בימינך בא    העת זרח  תוכו מזרק  האיר עולם  עת שמש בא.        ,0,1,1,1,0,0
"   	 	 	     ימים ירקים ישא אביב אל חלונך;  ביציע תשחי לשטף רוחות רכים  וילטף המבט צריחי אדם שמושים,  באו הנה מימי קדם.     קראקוב, 1925       ",0,1,3,4,0,0
"   	 	 	     אל חי בכל עצר / ובכל עיניו משוטטות  ועל טוב ועל רע נאצר / הנפשות נשפטות –  ויד שובב אז תקצר / מעל עונו לשטות,  ויעמד במקום צר / אשר אין דרך לנטות.    בהבל שניו כלו / וסוד הרוח נכחד  ממנו– והוא כלוא / במסגר גוף; ולא פחד  לעשות כל אשר שאלו / לבו ועיניו יחד –  עזב עבודת אחד / אחרי רבים להטות.    רפתה דעתו בעבור / זרועי יצרו חזקו –  ויהי באולתו שבור-/ תאות-לב – ועל פרקו.  שכח יום יהי קבור / ומוסרי גו ינתקו –  הלא שם רמה חבקו / השוכבים על מטות.    מריך, כבודי, הלאך / ויום אחר יום נשמד  יום חייך – וחטאך / כחול ים אשר לא ימד.  הוסר, ובוראך / יצו לך מעמד נחמד,  ואל תהי כפר לא למד – / ועשית לך מוטות!        ",0,1,1,1,0,0
   	 	 	    [נפשי בילדת גפנים אתן] / ר' משה אבן-עזרא     נפשי בילדת גפנים  אתן וניני כרמים    רשים תגבר כראשים  ותשו שפלים כרמים.        ,0,1,1,1,0,0
   	 	 	    אם אין בך / ר'        אם אין בך כח להשיב גמול רעים    שא את אשר עשו לנפשך בענותך    או איש גבורה את ותוכל להנקם    כפר חטאיהם למען גבורתך.        ,0,1,1,1,0,0
"   	 	 	    סליחה       קול מבשר ישע לעם נאלח    בי, אדני, שלח נא ביד תשלח!    אור נסה על כוכב ומרכבה,    קום ונהל עדר אשר נשבה,    אם בשביו מעל וחטא הרבה –    רב חסדים אתה ואל סלח.    בן במוקשו נואש ליום חפשו,    כי לכובשו נזרו וציץ קדשו;    שח – היגדל פרע שער ראשו    עוד? היצמח אחר אשר גלח?    רש ותושב מאהלו נעקר,    סוד חלומו נעלם ולא נסקר,    דת אלהיו שמר ולא שקר,    כי בריתו שם לו ברית מלח.    הט ימינך שנית ויד הוסף;    קום, קנה לך נמכר בלי כסף,    רום, נשא נס לאסף שאר יוסף    מספרד, מצרפת וחלח.    ממשיחך קץ גל – וזר הפץ,    פיו כמאז שיר גדלך חפץ,    כי בלתך אין לו לכל חפץ –    כי בידו כל חפצך יצלח.        ",0,1,1,1,0,0
"   	 	 	    אני עיפתי… /      אני עיפתי, פשוט עיפתי,    ואין עוד כח לשאת בעל.    אני הגיתי, אני שאפתי,    אני בכיתי – ואין לי כל.        אורות דעכו, קולות לא באו,    תמונות רמזו אך… אני עיף.    צללי המות עלי נסבו,    ובא הפלי ומסתופף.       פתח-תקוה       ",0,1,3,4,0,1
"   	 	 	     סביבון, סביבון, סביבוני.  קנה אבי למעני,  צא במחולך סב וסב,  וכי תפול – תפול טוב.      הוי, סביבוני, סביבון בדיל,  אם תימינה ואם תשמאיל,  בין תשמאילה, בין תימין  לכל רעי “שין” או “נון”.      ובמחולך למעני צא  והיו לי אך “גימל”, “הא”;  אם אל ימין ואם אל שמאל  במזלי טוב תפול.        ",0,1,3,4,0,1
"   	 	 	     וטובה מחכמה הרבה סכלות מעט        בין העצים הגבוהים,    על ההרים הרמים,    דומם הלכו ויהגו    שני תלמידי חכמים.        ובמערב הזהירה    שמש גדולה אדמה –    ובין עצי היער    שר גם זמיר, כמדמה…        הכל היה כנהוג…    ובכן, מובן ממילא    שהשיחה לא היתה    שיחה ריקה ובטלה.        ואל מעשי בראשית    אחרית שיחם נסבה,    וממעשי בראשית    אל מעשי מרכבה.        ומענין לענין    נתגלגלו הדברים    אל כל אותם הסודות    שבלי פתרון נוצרים:        אל סוד תכלית הבריאה    על ידיעה ובחירה,    אם הבירה בלי מנהיג,    אם יש מנהיג לבירה; –        אל כל אותן השאלות    שאין שאלה אחריהן, –    שכה היו לזרא,    שכה קצנו מפניהן…        אחד אומר, – האחד    זקן חשוב נשוא פנים    אך איש מצוק מר-נפש,    עני מטפל בבנים. –        ובכן אומר: ""אלופי!    כל הדברים הללו    על סביבותם הם שבים,    ולעד לא יחדלו.        כח אדיר אך עור    ידרך יצניף אותנו,    וביד גאוה נסתרה    כדור משחק כלנו.        הן יש מנהיג לבירה –    אך מי יתן אדעה    כל הבירה הלזו    בשביל מי היא נבראה?        ההיכל מתעה הנה,    ואם בירת תעתועים?    אם בית משחק יצרה    בורא אוהב שעשועים?        אולי פנדק הנה    ובית אורחים ללינה? –    אם כן, איפה פרוזדרה    ואיפה טרקלינה?        אולי מקלט הנה    לתועי לב משגעים?    או אולי, הה! וכל אלה –    חלומות קשים ורעים! –        וכל הכדור הגדול    סדן ארצנו התעה    אינה אלא ראש מחט    אשר אבד לאלה, –        לפני נצחים אין ספרות    במרחב יה אבדה,    ואל גא, רם עינים,    לא התבונן, לא ידע…        אולי הה! וכל אלה    אך התולים עמנו, –    ואל כוכב הגזרה    מקרה זר השליכנו?        מקרה עקש הפכפך,    מקרה מתמיד בעל חקים,    קרא סדרים מאפל    ומבהו – מצוקים?..        אולי הה!.. ככה אשאל    עד שובי לעפרי;    היש פתרון להמה?    למה תצחק, אכזרי?""        ככה טען האחד,. –    ושתי עיניו הדלוחות    דלו נשאו לשמש    ההולכת למנוחות.        ובהתלהבות עצומה..    בזקן חברו השחור    תקע בהן עקמה    עד כי נרתע לאחור.        ומה אמר השני? –    – גם השני נשוא פנים    לא נפל מחברו    בחכמה ובשנים;        ומזקנו הרחב    ומבטנו המלאה    נראה ברור שקנה    הרבה חכמה ודעה.        ומה ענה הלז? –    בראשונה התבונן    בדמיה בחברו    המתעטף ומקונן, –  אחר הוציא את תבת    הטבק מצלחתו    וירח מלא אצבעו,    אחר הוציא מטפחתו –        וימח את נחיריו    ואחרי כן התעורר    ויפתח את פיהו    וינער – ויזורר!..        ובין העצים הגבוהים,    על ההרים הרמים    הלוך הלכו ויחשו    שני תלמידי חכמים.        וכלפיד בוז, השמש,    ובחצפה יתרה –    כה הזהירה ממערב,    כה עינים נקרה…        ומראש האילנות    על כל פסיעה ופסיעה    הקוקיאה ביער    “קו-קו! קו-קו!” השמיעה..        ",0,1,3,4,0,0
"   	 	 	     ראיתיכם שוב בקצר ידכם ולבבי סף דמעה.  איכה דלתם פתאם, איכה חדלתם ישע!  איכה נעזבתם בדד, אבדי עצה ונתיבה,  ללא מחונן ומשיב נפש וללא מכונן צעד.  מי אסף גיל הפדות מעינכם ומי כבה שביב אשה?  למה שפל קולכם היום ומדוע כה נבלה שפתכם?  ותמול עוד צללו אזנים וספים רעשו לתרועתכם.  מי הקדיר עליכם עפעפי שחר בטרם יבקע,  ומי הכרית ששון תקוה ואחרית מאהלי דלים,  צחוק ורננה מגרון ילדים ושאון-עם מבתי מועד?  מי הזנה את-בחוריכם ויטם מארחות נער,  לכלות כחם לריק ולתתם לראוה ולשמצה,  ומי הרחיב פיהם וימלא בטנם קדים  ולהורות נתן בלבם ולהטיף – תחת למד והקשב?  ומה-שפך התמיד מעל כל-במה על קדקדיכם,  זרמת מלים נבובות, מזרת מוץ ונערת,  להפך יקר הגיגכם לשקוץ משומם ולתועבה?  מי הפריח בבשרכם, להמקו, צרעת מתנבאים נכפים,  טמאי נפש מתקדשים, שבע תועבות ושמונה שרצים בלבם,  המשועים כל-היום, אחוזי עוית ומרתחי קצף, לגדלות,  ובתפשם בפיהם את-המרבה ובתבעם אותו מזולתם,  נפשם תרועה, וידם לשכר, כאלו כבר בצעוהו;  ומי השליח בכם להקת חורצי עט ולשון,  עדת נגועי אלהים, אכולי משטמה ומזי קנאה,  לסכסך אתכם איש באחיו ולהאכילכם את-בשרכם  ולפגל עליכם כל-קדש בהבל פיהם ובמגע אצבעם?  מי התיר אגדתכם ויחצנה בין נערים אוילים?  אנה נפוצו נקבציכם ומדוע בושש מאספכם?  איפה נחבא קול המצוה, מדוע לא ישיג אזן?  השב והתל בכם אלהים, אם תעתעו בכם נביאיו,  והשיבכם מחר נכלמים וחפויי ראש לנתיב התלאה,  למען נסותכם ולמען ענותכם עד מות, עד האכזרי ממות:  זחל על גחון, – מפלצת למשפחות האדמה  ומרמס לרגל גאוה, – לקראת בוז ודראון,  שתות כמים קלסה וגמע רק כממסך יין  וגרם חרשי כוס התרעלה אחרי מצותכם קבעתה,  עד הגיעכם אל שלחן עמים פדויי אלהים וקריאי מועד  כורתי בריתם לשלום עולמים עלי זבחיכם,  ולקטתם תחתיו בהונות ידיכם ורגליכם המקצצות.  ואם אזלת יד כלכם גם יחד מהושיע לנפשכם,  האין איש ביהודה, האין אחד בכל-מערכותיכם  גבר חיל, מושל בעז, גדל-רוח ונגיד-עם,  תקיף ובר לבב, שבט ברזל ותבונות כפים עמו,  אשר יאחזכם בציצית ראשכם וינערכם בחזק-יד  כנער שכור הלום סבאו ומתבוסס בקיאו,  למען השב רוחכם וכחכם אליכם ולמען הקימכם?…  איכה דלתם פתאם, איכה חדלתם ישע!  איכה נעזבתם בדד, אבדי עצה ונתיבה! –  ראיתיכם שוב בקצר ידכם ולבבי סף דמעה.       בזל, תמוז, תרצ""א.       ",0,1,3,4,0,0
"   	 	 	     יזרח מאור עליון על-ראשך חתן    תראה שנות חיים בזכות ברית איתן  הודך צלח רכב ושמח בבת נדיב    קומה כגבור שים מושבך איתן  ומקורך ברוך וחיה ותוסיף חן    תעטה מאור כבוד תשכן בגן ביתן  דודי בלב יעלת חן אהבה עזה    בך, לא יכבוה מימי נהר איתן  האל יצו חסדו לכם וישמע תוך    ערי יהודה קול כלה וקול חתן.         ",0,1,1,1,0,1
"   	 	 	     כלו קנאה לוהטת,  קנאת אדם או המולדת,  ולשחרורם יחצב שיר אש, שיר דם  עם להבי מרדם;  ודע: אך זרוק לו עצם – וכדב שוקק  יחטף, ימצץ ויתלקק  ואף־נרדם.        ",0,1,3,4,0,1
"   	 	 	    (על מות הרח“ג ר' נתן ב”ר מרדכי אדלר הכהן)       נר אלהים במקדש-אל כבה,  תם שמן החיים.  נשמת אדם דגול מרבבה  אויה, עלתה שמים.  מאורנו כבה, איך נלכה?  ראשנו בעפר, עינינו בחשכה,  דגל ישרון, נס שמים  כי נפל – נספק כפים.  ארבעים שנה, כאבי נביאינו  דרך ד' הורה לנו,  לתורה, לתעודה האיר עינינו  עז האמונה הקים בנו,  רועה נאמן, על מי נטשת הצאן?  הנשר הגדול בעל כנפים,  כהן מורה לצדקה איהו?  העלה אבר למרומי שמים  נצח קנו, ובל עוד נראהו.  זיו הודו עוד יזרח כשמש באביב  לנו, אך לנו, חשכה מסביב.       (חבצלת, תר""ן, גל. 16)       ",0,1,3,4,0,0
   	 	 	     פה היכל צלמות  משכן ליורדי דומה;  פה יכהן המות  חרבו מדם אדמה.  פה קננה עצבת  תשחק לנפש עגמה.  פה התקוה כוזבת  ובידה – אין מאומה.          ,0,1,3,4,0,0
"   	 	 	     שוב אני יחידי.  ובהגף הדלתים המוצקות,  ובחרק לשון המנעול מאחורי –  ויחרד חלל החדר, וקהל הספרים נזדעזע,  וננער כפור האבק מעל גביהם,  ורוח קלה נשבה לה על פני האצטבאות,  וירשרש דף לדף,  וכרך לחברו הסביר פנים  ותחי כל־אות, ותדבר מאליה;  ומי יודע, מה־זה יזם עלי מתוך מאורתו  זה העש,  שקנן בבטנם של הספרים,  בהבקיע אויב אל מבצרו;  ומי יודע, מה־זה הרהרו הצללים,  אשר עם קריעת הדלתים  שבו לרקם דבר תעלומותיהם,  ולנחש נחש־רצועותיהם על הכתלים,  וקרקף עכבר, זולל ספרים, צץ מחרו  ונחבא שוב –  ושוב אני יחידי.    אוי, מה היה לי?  אם עקרב נשכני,  או בכור השטן רודף אחרי,  אשר הבקעתי שוב אל חדרי חדרי,  ובקשתי מפלט;  אספוני, רוחות עבר טובות,  והעבידוני לאלהיכם;  ואתה, צל עקיבא,  אשר סוככת בכנפיך על אהל דל־תלמידך  בהתיתמו,  שים עלי את־ידך וקרבתני,  כי שוב בשרתי בשורת עולם נשכח;  ותחרק לשון המנעול מאחורי,  ותתן צו, חריקה־צו,  “מכאן ואילך”,  ויהי הצו כפקדת שליט,  ותהי לשון המנעול – לשון הנפש,  ושוב אני יחידי.  ואחרי קול הרעש – דממה גדולה  וישקע חלל החדר כלאחר סער.  ולבב הספרים נכנס אל קלפתו,  וכתב הקעקע שעל גביהם  הציץ בי מזהב קרחתו  והנה שיד הכתלים הלבין משהיה,  וזוית זוית הרתה את־דממתה,  ואשמע את־הדממה עולה קרבי לאט־לאטה  בבטחון שב, עטוף לבנים,  ותגד לי הדממה מתוכי ומנפשי,  ושתי כנפים לבנות ועיפות  רפרפו בחלל החדר,  רפרפו – ואחר עמדו פרושות כאפריון לבן,  ותהיינה הכנפים:  כנף הדממה וכנף הבדידות,  ואתכנס תחתן,  וזקן הספרים עמי.    נולדה שמש קיץ אז בשחקים  ואני נכנסתי לחיות חיי ספרים  וחיי נפשי.  בעד החלון שאג לי העולם שאגת שמש,  ועץ מסרבל חלץ לי תפוח זהבו,  ותדפק לה דליה קטנה על חלוני  דפיקה קלה,  ושעות, שעות דפקה הדליה על חלוני,  דפקה, לא חדלה,  וצר, כה צר לי היה.    הוי, פני, דליה קטנה, לך  לאשר תפני,  אני – אין לבי נתון לך מעתה.  וראי: זרועות אבות קדושים לפתו את־צוארי,  ועיני סופרי סת""ם לי רומזות ומבקשות,  כי איש אני מקרית סופרים,  ועם המסורה מסר לי מסרת חייו,  וצמח חי – מלאכו נבט לי מתוך האות ותגה,  ואלהי החיים והתאוה  נגלו לי בראשי תבות וטעמיהן,  ותיקר לי הזיה אחת קטנה  מש""י עולמות זרים,  ודבר האלהים –  מאלהים.    ואל השמש היה דברי:  וזרחת, השמש,  ובאת, השמש,  ואת־כרכב חדרי תשובי לפקד מחר;  אך אפשר – ובשורת שחר הראשונה  לא תאזין אזני,  וכי תגע בהן קרנך בדף אשנבי  לא יהיה עונה לה,    ובצהרים,  כי תזרקי צרור קרנים בעד החלון –  על קדקד חלל יפל,  ומצאתיני מחר משלך על הרצפה,  כשיצאה נפשי בין הספרים,  ובקשי־נא על דף זה זקן הספרים,  צמוד בין זרועותי,  ומצאת:  חותם חי,  זה חותם־דם, שנחתם עליו  עם נשיקת שפתי האחרונה.        ",0,1,3,4,0,1
"   	 	 	     אם עשיר אתה ובביתך כל חסן,    אז באשר תפנה תמצא טוב עיר גשן,    משתה שמנים ומרזח סרוח,    כל שלחן ערוך, כל פתח פתוח;    לא כן אם דל אתה, אם רק כיסך,    אז סגר כל בית, נעול כל פתח,    גם משתה שמרים, פסת בר או נתח    לא יתנו לך לשבור רעבון ביתך.        על ארץ ציה מחם נחרה    עננה הרת מים עברה,    אך לא הריקה עליה נטף;    ועלי הים אוצרה שפכה    ותורד שמה גשם ושטף.    „רעת הלב, מה ראית על ככה?!    – הוכיחה הר העומד מנגד –    לו שם על השדמה    הריקות את מימיך,    כי אז הצמחת דגן ומגד    ומרעב הצלת אדם ובהמה,    ובים יש מים רב בלעדיך!”           ",0,1,3,3,0,0
"   	 	 	    [זרע את] / ר'        זרע את-זרעך הטב ביורה    ובמלקוש, ותבחר את-זריעה    במיטב האדמה השמנה    ואת-בנים בבת טובים ידועה.        ",0,1,1,1,0,0
"   	 	 	    ילדה קטנה, שובבה ורעה,  אל תגידי כי שנאתיני.  כי לא אאמין אני לך שעה,  כי ידעתי אשר אהבתיני.  אהבתיני מאד, אהבתיני באש  ורציתיני, ומאד אויתיני;  רק הודות לא אבית, ולבך התביש:  הנה שלמה שקרתיני.  אך אני שיודע לקרא בעיניך  ולעין בקמטי לבבך;  אני שמבין מה הוגות תנועותיך,  מה כל רעד העובר בגופך, –  הכל כבר שאבתי מעמקי נפשתך  ומתהום ושחור מבטך;  שאבתי, בחנתי ובקשתי בקש  ומצאתי, – כי אהבתיני!  אני הגאה בבחורי הסביב,  אני הגבוה בהם.  על ראשי הרם, השחום כל־כך  תלתלים למאות משתגעים.  משתגעים כגלים וכגלים משתרעים  ומושכים את עיניך מאד,  ואומרות אצבעיך לרוץ אז בהן,  אך יראות ופוחדות הן מאד.  ושפמי הקטן, המסולסל אך קט,  על שפתי היודעת לנשק;  ומבטי הפראי תוך עיני הרעבות,  עיני השורפות וצורבות;  וקומתי הישרה, בלבושה החדיש,  וידי הרחבות וחמות,  ומקלי ושוטי, וכלבי המחריש, –  כל אלה לכדוך הם לכד.  אני הנלהב בבחורי הסביב,  אני הפוחז שבהם.  לא יש נערה, בכפרים, בערים,  לא יש גם אחת אל־שלי.  אם אהבתין אך רגע, אהבתין אבל  ושביתי את לבן בשביי,  כשהיו תמימות, כשהיו ערומות:  את כלן, את כלן חי־נפשי!  ראית אז אותי, שחורתי היפה,  ותאהביני גם את כמוהן.  אהבתיני מאד, אהבתיני באש  כי גם אני אהבתיך עליהן.  ילדה קטנה, שובבה ורעה,  אל תגידי כי שנאתיני;  כי לא אאמין אני לך שעה,  כי ידעתי אשר אהבתיני.           ",0,1,3,4,1,0
"   	 	 	       כי יבוא לבסוף מלאך־מות, ובאחרון יום ישאלני:    “אמר, מה־משאלתך, אדם, ונתנה לך טרם לכתך?”    – ""בטרם עלי תעיף חרבך, טרם גורלי מר נחתך,    דרך־החול המלבינה בכפר־המולדת הראני! ""    וכי אחרי מותי כרוב־אורה צחור־כנף ביעף אותי ישא    אל שער גן־עדן, וסח: “לאדני זה השער”…    – ""אך יפה ממנו, מלאכי, הוי יפה פי־שבעה בליל־סהר    השער הקט לגן־סבי – ולו נעוף לשם, לערישה!""    ואם מלאך־חבלה זה יהיה, את נפשי – כי כבדו אשמי –    לשאול תחתית יוריד, והרעים: “בחר לך הגדולה במצוקות!” –    – ""הראני בית־אמי מרחוק, אוצר השעות המתוקות,    בשמחת אין־עבים שם עבר, כחג, בקר־ימי!""…    הה ערש־ילדותי: זכרונות שמיך וארצך הן הנם,    כזכרון כל אשר שעבר, מקור עדן ללב עם גיהנם.   1920.       ",0,1,3,4,0,0
"   	 	 	     מתי שכל, ויודעי דת ובינות    וחכמה, אלפוני הנגינות    והורוני לנצח בשירים,    והלווני, לדבר בם, לשונות,    ואשבת ממצא חפצי, ואתן    לפודי על גאלתי רננות,    גאלה, היתה כאם ליתר    גאלותי, והיו לה לבנות,    בקום צרה מלהטת קרבים,    והופכת לירקון תמונות,    ונוטעת בלב אמיץ פחדים,    ומצמחת בראש יונק לבנות,    בבואנו באדמת צר, פתלתל    ומתעקש, ובעל התאונות,    אשר הוסיף עלי חטאו פשעים,    והוסיף על פשעיו עוד זדונות,    והלכנו לגמלו על מרידות    חדשות, אחרי רבות ישנות,    בפרשים כמספר מי עינים,    אבל אין די להשקותם עינות,    וגוי, אין לו מזון פיהו בכליו,    ובכלי צר נכונות לו מזונות,    ועם, יש לו כנפים בארץ,    וכשיחור וכירדן גאונות,    ואמות, תשמרם אימה, ולכן    במישור תוקעות בטח וחונות,    ואוי למקום חניתם, ומקום    אשר לו נוסעות מחר ופונות!    בכל שנה מניאות את מלכים    ברב כחן, ומכניעות ומונות,    ועושות מאוייהן ביום זה,    ויום המחרת שבות ושונות,    ומצמיאות ומרוות הארצות,    ומרעיבות אדוניהן וזנות,    כרוח ים מחוללת גשמים    והיא גם היא משברת ספינות,    במסכות נסוכות על גברים,    כספר אל אמת שופטות ודנות,    ומלחמתם – ביום אחד אמונה,    ויום אחר – קרביהם תלנות,    בליל רעבים אל תנומה,    ויומם ישבעו בטח בשנות,    ויום לא יענה מלך לצועק    במר – חשות לצעקתו ועונות,    וכל מבין יכפר את פניהם,    בהנטשם, במתנות ומנות.    אזי קמנו אלי מלך גבה לב    ובאנו בארצות שאננות,    ויחד האבלנו חל וחומה    ומגדלים, והרסנו בחונות,    ושושנו עתידותיו, ובאנו    שעריו, והשמנו מכונות,    ולא נמצא בחילו מעביר מן    נחיריו זנבות אודים עשנות.    ובראותו כזאת הזעיק מלכים    במרחקים ומלכי השכונות,    והאיצו לעזרתו, כתורים    יאיצון אל ארבותם, ויונות,    במקהלות לאין קצה ומנין,    מתי דתות מחלפות ושונות,    ואמנים חכמים בהריסת    נאות שרים ובנתיצת מעונות,    ונלחמים בלי שריון וכובע,    ורוכבי סוס ולא רוכבי אתונות.    ותקעו הם – ותקענו בבקעה    שתים מחנות בשתי מדינות,    וקמנו לעשות עמם, בנשק    וברמחים ארכים, חשבונות,    וערכנו קרבות בחניתות    וכידונות, בשש עונות נכונות,    ועמדו מלאכי שחק לפלל    בריבנו, ובידיהם אמונות,    והליצו עוונותם עליהם,    וסוף דבר לכדום העוונות,    ודנם אל לעת ערב בדיני    נפשות, לא בדיני הממונות,    ופתאום סערו ממעמדם    ומצבם, כמו מץ מגרנות,    והניחו לצריהם אהלים,    וידים תקועות על אזנות,    ומיתרים, ומצעות פרושים,    ומרבדי חטובות ואטונות,    ובעת נשברו הוגו כחולה –    ולא ידעו בקדמותם יגונות,    ולהם מחלושה קול דממה –    ולנו מגבורה קול שאונות,    ומלאנום בשלחנו, כאלו    בגופותם לשלחנו נדנות,    ודבקנו קלונם בם, וככה    נדבק על פני צרים קלונות!    גבירים שכרו כלם כרגע    בדם לבם – ולא שכרו ביינות,    והיו נושאי נסים ביום זה –    ויום מחר נשואים בארונות,    והניחו חרונינו דמיהם –    ומי כדם להשקיט את חרונות?    ואיך לא שמת, אויבתי, כמו זאת    עלי לבך, ואיכה לא נבונות?    ואיך לא בושת לנוס עם פלטים,    גדודי יד, קצוצי הבהונות,    עקורי סוס, אדמי סות וחגור,    יצוקי דם לחיק רכב וזונות?    ואיך הנחת אישי הקצינות,    ובמה שבת אל נשים קצינות?    אנחנו העברנו את בניהם,    כמו צאן, על ידי מונים ומונות,    ובטלנו בחזקה מנשיהם,    ביום נכרך, שאר וכסות ועונות,    והתגלו בהתגלות קלונך    וערותך, בנות חדר לבנות    וכל אחת בביתה תבך עלי בן    ועל בעל, לבד, מאין שכנות,    למען כי בבית זאת יש כאיד זאת,    ועל ככה לבד תשא בקינות.    אזי דשנו עצמות העיפות –    והיו מיגיעה לא דשנות,    ורזות, מיגיעתם בדרכם,    תשורם, מן יגיע צר, שמנות,    ובהמות הכבדה, הנקלות    לרב-דרך, בעזבונם טעונות,    כאלו ארמנותם מגזרות סיג,    בכור צורף ומפיח בחונות,    וגנותם ביד להב עזובות,    וגבותם בפיח אוד ספונות,    וחומותם ביד אויב כבושות,    וטובותם בשני צר טחונות    ואדמתם כמו אדמה שממה,    ובתיהם מעונות ליענות,    וכל ספון ומשוח בששר –    בלי קירות, וגם מאין לבנות,    והיו כל עצביהם כנתחות    בשר שור על מדורת אש נתונות.    מפלטי, האמנתי בך, ועל כן    עזרתני – ואתה אל אמונות!    ביום צרים הקלונו בנפשם –    הקלותם, ובאת עד תכונות,    וסכלתם ואבדת עצתם,    ולא שמת בלבותם תבונות,    והקצרת במלחמה ידיהם,    בהרבותי לפניך תחנות,    ולכן אאריך היום תהלות,    לך יהיו כמו אלון חסנות,    במדברים כעץ רטב עלי יד    יאור שתול, ומלות רעננות    מפתחות עלי גבי תהלות,    לעם נולד ודור אחר צפונות,    ויראו בם גבורתך תמימים    וצדיקים, וימלאו ששונות,    ויגידום בטירותם נגידים,    ויענו בם ענוים במלונות,    ויודו, ואני שוכן בקברי,    לך על זאת קהלות אחרונות,    ויודיעום לדורותם זקנים,    וישמיעום לגוייהם לשונות.        ",0,1,1,1,0,0
   	 	 	     לכם בני ציון הכאבים    לכם דמעות עיני שאבים  יקרע סגור לבי חץ מחצי    עד כי מלא חבי איד לחצי    מדרך אשו גבי למנאצי  כל יום מררות עלי כתבים    לבז יגיעי יחד סבבים  הלך בלא חמדה כל מחמד    עיני והוחדה חרב שמד    עלי ואין נגדה לי מעמד  בין להטים עוללי שכבים    ובני אמתם בהם רהבים  ויתנו עלי קול כארי    מכל נעים אילי מנעו פרי    ויחשפו שולי לקשר מרי  ולהאבידי תמיד חשבים    לכן בקרבם קברי חצבים  ……..   ……..  ……..  ……..  ……..   הנה ואם אתכם שתי שבי    עוד אזכרה לכם ברית אהבי    אשוב להנחילכם ארץ צבי  ובזאת בחנתיכם בין אויבים    לדעת הישכם אתי אהבים.  לשבת חזון        ,0,1,1,1,0,1
"   	 	 	     שבעה מדורי גהינם    על־בלי דבר רק לחנם?!    לא לחנם, לא לשוא,    כי נואלת,    כי הסכלת,    כי הלכת רק בדרך טוב.        ",0,1,3,4,1,1
"   	 	 	    א   כאבני גיר מתחת רגלי היגע —    נגרים ירחי עמל במדרון העלומים;    כקרואי חג שנשבת השנים תתחמקנה,    ושביל מרגוע נחרת מבעד אבק עזובה.    כהלמות פעמון הלויה השוקטה —    הלב הנקשה מונה את רגעי השממון;    על מחשוף צדעים קר יחתם שלום-הבלים,    ותו כשלון סובב את מרבץ העינים.    חכלילות שבע רב תרפינה השפתים,    וחלוד משמעת יט הערף המתאדם;    מתחת קשי גלגלת יכרסם עש הכינה,    ומנער ריס העין את שרידי הגעגועים.    עת רז ואש ערבים יחליפו דמות במערב —    היד תגשש מצא את מנורת המחבואים;    אורח זר ושקט הערב מדי בואו,    וכשומר נקלה ישהה דומם ליל-סנורים.    כאשנב מגדל צר השחר יפקח,    ובקר נמהר נבלע בשולי יום העמל;    וכעלה קל הנושר מקלפת פרי-בכורים —    הלך-הלב גווע בפני היום הגלויים.    ואיש בעצם חייו — ושח באבק אבנים,    ולגורל בן-חלוף יתמכר לבלי-דעת;    על מה ולמה איש — ולע הצהרים    בולע ללא פתרון עלילות כל היצורים?   ב   נתנים דינרי הנער    במשוגת הגיל הנמהרה;    מגיע האדם לגבורה    ואגורת הבינה בשכרה.    מלפניו בטחון וטרח,    מאחריו חפזון ונחת;    ובאמצע מתחכם האדם    על שרטון עלילה נדחת.    לזכר שגיונות ערבים    יש קשת-גבותיו עוד דרוכה, —    אך אשפת נעוריו כבר ריקה    ובצאלי אישוניו מנוחה.    רק תורת מרעיו מחכימה,    רק עיני רעיתו מאירות,    ואמון החיים המשמר    בחדרו בלבן הקירות.    כאלו בין נצורות האשר,    ובין מאוייו הכלואים —    שוטפת מצולת התבונה,    ולעבר אין גשר געגועים.    רק יש בדמי ערב נאמן,    האשה כי תשט אל המנורה,    ומחם הסתו מתרועע,    ושפוכה עצבת טהורה, —    אז ישב האיש כמשתאה    ולשונו אלמת וצחיחה,    כאלו מפלצת היצר    מחביון הצללים הגיחה.    וכאלו בזמר המחם    תצלצל שלשלת אי-נראה,    הלא היא שלשלת החליפות    של חשק וחלומות ושירה.    ופתאם והפכה האשה    צופיה וכבודה במקומה;    בצללים מתחפשה התנומה    ונחשת המחם רק הומה.    אז יצעד האיש לבטלה    ושנתו מקרוב לא תבוא,    כמו מיץ-ההזיה החריף    עוד תוסס בחלדת לבבו.    וחוזרים ושוטפים הימים    אל מול פני הזקנה הקרים,    ולאטם על פני חצץ-עמל    שוליהם הבלויים נגררים.    אך יש אשר תפל באין-רואים    על כתפי הגבר מעמסה,    המלאכה עודנה בין ידיו —    ומאס בכל אשר עשה.    ובלכתו בעיר ההומיה    ושאף כגר את אוירה,    וצפתה מראי החלונות    עין-בדידות אימה וטמירה.    ורקדו אנשים מחול-נכר    וירצדו בזדון כרכרות,    ולחיק מארב אחד לא-נודע    החוצות הפרועות נגרות.    ופתאם ואשה חולפת,    ומרחפה בין עוברים ושבים,    ורך וחמודות נאחזים    ברשת פעמיה הנאוים.    כנושאה את סרח האשר —    מתפשה בשמלה כף-ידה,    ואשד השמלה הקצובה    מרשרש בחן של אגדה.    ופאת התלתלים על ערפה    כשארית כל ענג נשקפה,    ורטט כתפיה כרמזים    המתוקים מהיות להם שפה.    אז יעצר האיש את מבטו    והביט בפני העוברת,    וכרגע — וחידת האשר    נגלה במרומי הקרת.    הקריה מתהלכה בגדולות,    וחדות האון בהמונה,    ופס מחול הפרע בחוצות,    ואבני מרצפות תרנה.    לרשת מתלכדים הבתים,    ומצולת מאויים הרחובות;    ויצורי אנשים נחפזים    לדלות את הרעות והטובות.    אף הוא גבר-חיל כי יכרע    בסתר אל שפתי עדינה, —    כדבורה בחם הצהרים    הוא יינק לשבעה את חנה.    וכל אשר העוה בנער    בנשיקות רמיה ומשוגה —    וכפר ברך ותנחומים    בלחצו יד אשה ענגה.    ועיני היפה האורבות    לעלם המנשקן בחנופה —    והפכו לגבר הנאמן    מסרת החבה הצרופה.    ופתאם — ונמוג החזון,    רק זרים בזרים נדחקים;    וכל אחד מגלגל גורלו    על לוחות-הגיר החלקים.    והלך הגבר לדרכו,    והמלת סנורים שוב עולה;    ופקוחה בתוך הסנורים    רק עין-הצהרים הגדולה.   ג   מי צועד כאורב במרומי החיים,    ושומר את צעדיו במזמה דוממה? —    הגבר ההולך בזיו צהרים    ורטט האור יגדרנו כאימה.    מי הולם כזועם על סדן האבנים    וידיו תחרגנה אל גיל העבודה? —    הגבר החוצב בצור הצהרים    ופעלו מתנדף ברוח לא-נודע.    מי שם את התבונה כאפר לעינים    ולרגליו יוקשת דאגה עורת? —    הגבר הנשמע לצו צהרים    ומכתת עמלו מאחריו נפזרת.    מי עוצר במלים כערל שפתים,    וערגת אין-חקר בלבבו חתומה? —    הגבר הצופה לאהבת צהרים    ועל מאזני גורלו לא יעלה מאומה.   1919       ",0,1,3,4,0,1
"   	 	 	     הרי את מקסמת לי כדת    אותו פרפר נברא לעולמו,    לחיי יום אחד, לשעת    חתנתו בכנפי צבעונין.    הרי את מקסמת לי בתור    מקהלות יתושים, הרוקדים    על טהרה של חרשה, באור,    שיר-אלם עם חמי-יום יוקדים.        הרי את מקסמת לי כדת    העשבים השוטים והאילן    המלבלב, המדברים בשפת    ניחוחות ובשם וריחות.    הרי את מקסמת לי כיד    הכמיהה הגדולה השותקה לעד,    הפורחה שוב שנה שנה.        הרי את מקסמת לי כדת    עפר-אורזילא, הגועה    בדמדומי הצפירה, בפאת    יערות, כסופיו לרעיה.    הרי את מקסמת לי באון    כל כחות איתנים בחיה,    עולמות שחרבו ושוב קמו בשאון    כל אלפי שבטי הויה.        הרי את מקסמת לי בסוד    כל שירת האדם וזמרתו,    במאמרי אשפיו, בהוד וביקוד    הלנים במסתרי דתו,    בנחש ולחש כל שבטי עם עם,    ביסודות רקודם ומחולם.    הרי את מכשפת – השאר והדם –    מקסמת עד עולם… עד עולם…       פיכטנגרונד, 1929       ",0,1,3,4,0,1
   	 	 	     זדון איש כמו משגה יחשב בעת ירצה    חברו אשר זד בו ויאמר שגגה הוא    ומשגה אנוש זדון יחשב בעת יתעה    וישתק ולא יודה לרעו במשגהו.         ,0,1,1,1,0,0
"   	 	 	    I   ולנביאים כה אמר אלהים אלהי:    אמרתם: נבאנו לאמת –    והיה הזרע זרעתם לסס,    ואכל את עמי עד תמס.        הבאים אחריכם יחלישו העם,    יכבידו את עלו לרדפו;    אשר אם יקום בפניו הזבוב –    ולא יהיה בו כח להדפו.        והיה משמו את עיניו אל על,    ובענני-שמיא בטחונו,    והיתה נחלתו מורשה לצר,    ושח מני אדם באין אונו,        וקמו מקרבו מרחיבי הדת    להוסיף עוד פרץ על פרץ,    ונושאי-תורתכם – כי חלק העם –    יתנשאו על “עמי-הארץ”.        וביום יעמד עמי על נפשו, והצר    כי יפרש את ידו נוראה,    הנשבעים בשמכם יהרסו העיר,    ידיהם ימיטו הרעה.        והיתה בם חרב האויב ביום,    ויד איש באחיו בליל,    ומכונני מלכות-שמים ועל    ירפו ידי איש-החיל.        ובאחרית הימים זה יהיה הדור    הקם לכם, בשמכם מתימר:    כל נפש שפלה, ולב ארנבת הלב,    שביב התקוה בו הולך וגומר.        וימים עוד נצפנו בערפלי העת,    ואמרה בת-עמך תולעת:    “שפר עלי חלקי ומנת כלב חי”,    בשפלותה כי אינה יודעת.        ההיתה בארץ, אם נשמע כזאת    למיום קרץ אדם מחמר?!    לבן המשתקע בארצו: ""חדל    מטמא הארץ!"" יאמר.        ועוד זאת אני עושה – נאם אדני –    ושפכתי מרוחכם אתם    על רחבי הארץ עד איי הים    על אדם וגוי לא ידעתם.        וגדל ונשא שם אלהים,    ונכנע גאון מלכים לפניו.    בשמו תקבר חיים את בתה האם.    ואב שחת רחמיו מבניו.        ועקב העריצכם את שם אדני    ואת פעלי-אל לא ראיתם,    והיה משושכם המות והבור,    והחיים והאור לא אביתם,        והיתה יד אדם באדם לרע,    ונקשה מברזל לב גבר;    מתועבת פעלו יחור הצל,    ויזדעזע שוכן הקבר.        וזנתה הארץ ונמלאה דם,    כמים המכסים לאוקינוס,    אשר אם תקוץ בה נפש התם    ואמרה לברח – ואין מנוס.        ושפכו ממשלתם המות והבור,    ויצורים, חזיונות הבדים – – –    עד אם יבלע החשך וגבר האור.    ועוד חזון למועד-מועדים – – –       II   בשלשה פלגים זרמי מים    את לאמים נשפט אדני,    בשלשה פלגים ימח כל חטאתם,    ונתיב לאדם יט וחי.        זכר ימי נח כי גברו המים:    עורקי גלת הארץ נבקעו,    נפתחו ארבות שמים ממרום,    ימים ואפיקים אז צבו וגאו.    חי אדני אם לא כימי נח    יהיה יום פדיום לגוי ופקח-קוח.    ועלה הזרם האחד, והציף,    וחלף וגבה עד תאות גבעות,    ועבר על קדקדי הרים – ויכסו,    וגבר על עפל ובמות נשאות.    והיה הזרם גל נגרש ועכור,    והשקה הארץ וחלולי תהום-רבה    להשקות ולהרוות גם פגרי ראשונים    וישנים מעולם בעבדותם ירקבו,    שוממות לאמים ושבט כי גמר, –    גל המשטמה לגל זה יאמר.    כל שותה אותו יצמא לנקמה,    עריו ומשנאיו לצמית, לכריע,    משנה סם חיים יפכה בשריריו;    ויקום כל אובד ועל אויביו יריע.    בלהבות הנקמה יחרדו בדימו,    ומשפחות-דראון פלצות תבעתמו.        וגבר הזרם השני – גל חרות.    מימיו מי-כסף, כיפי אגלי טללים    לפני צאת שמש, וכעין גלי עדן    בנגה הצפירה על אשדות הנחלים.    אז יעל שאון כבלי הברזל ורעם    זקי הנחשת מכל כנפי-ארץ,    והיה כל שומעם – ולבש חרדות,    צללים יחורו יום כל בו יחרץ;    דורות עבדים, כל זרע הבשנה,    יפרקו כבלי עבדותם עליהם    כבלי הברזל – ישליכום חמרים,    והמית המתכת כי תחדר בקברים,    ושמעו, וקמו, ועלו ועמדו    משפחות אדמה עדן לא נקמו,    שפל ונבזה, השח והצעיר,    לפרק רתוקות הברזל בם נמו;    מרק ימרקו מעל פני גרמיהם    בהרות החלדה, כל רשמי כבליהם,    ופרקום ושטחום לפני השמש    להיות קלון דורות למץ ולעריצים.    והיה צליל הזקים ומשק הנחשת    לרומס, לצר ולכל בית הפריצים,    כשריקת הבריח לבא בית-האסורים    וכצליל המאכלת לאיש רגעיו ספורים.        והיה הזרם השלישי כרביבים    לאחו, וכספיח היאור לפני קיץ,    אשר אם שטף וחלף והעיר    שתילי הכרם ונטע יערות חיץ.    צמח וצמח ופרחיו ופריו,    שבט ושבט בני חורים יפרחו,    ישגשגו כלם ברבבות צבעיהם,    חונים שאננים על אלפי דגליהם,    איש איש בתוך עמו חפשי כלביא,    כעץ על אדמתו וכפרדה על תלמה, –    זה משפט הזרם השלישי תראנו,    וקרא לו שם פי יה יקבנו – – –       III   לא אל נכר הוא לי – ובניתי לו גב!    כי מלבי בא למלך – ויהי לי.    עוד באבי אנכי, וימתח הקו    להיות מבדיל ביני ובני-גילי.        ובפי אמי שם שירה חודרת ללב    לשעשע היונק בעריסה,    שיר בן-חורים, כצפור בערבה וכזאב –    הן היא שירת החיים והמיתה.        ויהי לי, ויהי בי תמיד יומם וליל,    ובשעפים בחלום על משכבי;    ובכנפיו הנחפות אור-עולם וגיל    הניס פחד אל אלהי אבי.       IV   וכי תשאלו לי לאלהים אלהי:    “איפה הוא ונעבדנו ברננה?”    – פה בארץ גם הוא, והשמים לא לו,    והארץ לאדם נתנה.        אילן נאה, ניר נאה – דמות-צלמו גם בם,    ועל כל הר גבוה יתעלם;    מקום בו רגש-החיים, בשר ודם,    בצומח ובדומם יתגלם.        ומשפחתו – כל יש: האילה והצב,    והשיח ועב הרת-רעמים;    כי לא אל-רוחות הוא, – אלוה הלבב,    זה שמו וזה זכרו לעולמים.    הידלברג        ",0,1,3,4,0,1
   	 	 	     אמונות יהגה חכי    ואצדיק את דין מלכי    למשפטו אעמד כי    אלהי משפט אדני  לבי בקרבי חמרמר    ואולם מחטוא נשמר    ועל טוב ועל רע נאמר    נפלה נא ביד אדני  בהכבדו בבני חלוף    חרב מות ישלף    הכל יעבר ויחלף    ונשגב אדני  ביום תפל תרדמה    ונשמה הנשמה    ושב אדם לאדמה    ותכן רוחות אדני  ומה תקות מקור אכזב    אשר הרבה שד וכזב    וכחזקתו עזב    את תורת אדני  הסיתוהו ימי צביו    וגאה בגאון עדיו    קשה לבב גם בחליו    לא דרש את אדני  בעוד בו נר אל יאר    יגבה והוא על פי באר    ואפר כי יתפאר    הייטב בעיני אדני  ועל מה זה בטוח    כלי אבד זנוח    בהעלות הרוח    המושב לאדני  יום בית אבנים יחזה    ונמאס כחרש נבזה    ואיש לא ידע אי זה    עבר רוח אדני    ושב עפר כשהיה    ואלו אלף חיה    והימים אשר היה    הוא שאול לאדני  שאל איה השרים    ואיה הגבורים    ואיה הנזכרים    בספר מלחמת אדני  כבר חלפה אהבתם    וסרה כל קנאתם    וגם אבדה שנאתם    מתחת שמי אדני  בחייהם גבהו    ולשאול לא תמהו    וגם במקום ההוא    אכן יש אדני  ונחנו מה קוינו    ופניו לא חלינו    כאלו לא ראינו    את מוסר אדני  והן פתאם נגדע    היש במה נפדע    ואנחנו לא נדע    מה נעבד את אדני  והאדם והבהמה    מקרה חד להמה    והכל נאסף ונדמה    מפני פחד אדני  ורוח בהמה תכלה    ורוח אדם תעלה    ואולם מכל אלה    לא בחר אדני  רק העמדים בסודו    אשר שם עליהם הודו    ונפשם עם כס כבודו    לחזות בנעם אדני  אשר שמו כל ימותם    מסלות אל בלבותם    וילמדו נפשותם    להתיצב על אדני  המפליא בחסדיו    בין בוגדיו ועבדיו    והמותה לחסידיו    יקר בעיני אדני  אלה לחיי עולם    כאוד מאש הצילם    ואלה לדראון עולם    בערה בם אש אדני  צור אשר אין לו מעצור    מגפותיו יעצר    ונפשות עבדיו יצר    אמונים נצר אדני  אמונים הנאמנים    לראות פנים בפנים    כבודו ובאשר חנים    חנה מלאך אדני.        ,0,1,1,1,0,1
"   	 	 	    [אם רצון נפשכם…] / ר'        אם רצון נפשכם למלאת רצוני,    שלחוני ואלכה לאדני –    כי מנוחה לא אמצאה עוד לרגלי,    עד אכונן בבית מעונו מעוני.    אל פעמי תאחרו מנסע,    כי אפחד פן יקרני אסוני.    שאלתי – חסות בכנפי כבוד אל    והיות עם מלון אבותי מלוני.        ",0,1,1,1,0,1
   	 	 	    וקאל איצ͘א     כל־הזמנים מימי־קדם / נתנו ידיהם אל־זמנך  ויֽאמרו אליו משל־בנו / כי בגביר תרום ימינך  כבוד יעטוהו ויאמרו־לו / קום הזמן ולבש עדניך.        ,0,1,1,1,0,0
"   	 	 	     כי תראה אותי מוריד דמעות,  ולמספד אקרא העננים,  על־חרבן איזה ארץ פלאות,  על־אבדן איזה גן עדנים;        ומן המצר אם תראני,  כי־אשאף מרחב בל ידעתי,  אל־תנד־לי, אל־תרחמני –  דמעתי דמעת שוא, מודעתי!        גם־אם בגדולות ובנשגבות  ממני תראה כי אתהלך;  כי־אתאו לרכב בערבות,  כי־אשאל להיות כרוב או מלאך;        או זרע כאל לי אבקשה,  ועוד כאלה תלי תלים –  גם־אלה, אודה לא אבושה,  רק־דברי רוח, מלים, מלים.        בדור טרוד זה הרץ, הרדף,  בצוק עתים אלה ובמשאם –  רק ריח צחוק או־כזב נדף  מן־השמים וכל־צבאם.        לי דמעה אחת נאמנה,  שבסתר לבי אסבלנה,  ובשולי נפשי היא נצפנה,  ומדי ארעב – אורידנה.        ואזי שאלתי: עת ככלב  מזה רעב בקרב חוץ אשלכה –  ימצא אחד מני אלף  עלי יעבר באנחה…       חשוון, תרנ""ו       ",0,1,3,4,0,0
"   	 	 	    פיוט לשבועות (?)     אשר בגלל אבות איתני מוריה    בניהם בחר מכל דרי נשיה,    המון שעשועיו הנחילם להיות להם תרומיה,    הפליא עצה, הגדיל תושיה.    הטה מרומו וירד להדומו    ויתפוצצו הרי עד לקול תתו בנאמו,    רעשו דרי עולמו בתתו עז לעמו,    מימינו אש דת למו.    בקול רם השמיעם תורתו אשר סדר:    שמע עמי תורתי גדר הנגדר,    הא לך מוצא חיים וכל דבר לא נעדר –    קול אדני בכח, קול אדני בהדר.    שמע, עמי, ואעידה על אזן פתוחה:    עדות אדני נאמנה ונכחה,    מקור חיים נאמנים, ביד ציר נאמן שלוחה –    עיר גברים עלה חכם וירד עז מבטחה.    עשרת הדברים ברשפי אש ילהבון,    פורחים באויר וחוג שחקים יסובבון,    ברוצם ישובון ללוחות, ויכתבון    בעט ברזל ועפרת, לעד בצור יחצבון.        ",0,1,1,1,0,0
"   	 	 	     אני קשור עם כל גורל  ודם כל נפש אקדש;  אני – הפרט, אני – הכלל  וכל היש.        ",0,1,3,4,0,1
"   	 	 	    וגזא אעזא אללה פי שתי אלמורך אלי אלגרב תם אלי ריה פפתח אללה פיהא פתוחא גלת אלנעמה בהא ואתפק אן תופי אבנא כאלתי חיניד ולמא עלם בדלך כאטבני מעזיא וואצפא למא כאן פי תלך אלגזאה מן אלנצר ואלצהור בפצל אללה תעאלי פקאל    ויצא למלחמה, יוקירהו האל, בחרף באותו תאריך (תתי""ו 1056) אל המערב ואחרי כן אל ריה, וכבש האל בה כבושים, רבו הנעימות לרגלם. וקרה שמתו שני בני דודתי בזמן ההוא וכאשר נודע לו הדבר כתב לי (אגרת), מנחם ומתאר מה שהיה במלחמה ההיא מן הנצחון והתהלה בחסדי האל יתעלה, ואמר     זמן לאנשים ישק את כוס וקבעת / מלאות בתרעלה מרוה ומשבעת,    וימיר בזדון רב ועודף בטובותיו, / אשר יעשה משגה, בחסר ומגרעת,    כאלו בנום יחן ברכות, ויתנחם / בהקיץ, ויורם אל עלוקה במקלעת    זמן דק וחרום בנדיבות, ואם יעש / נבלה – יביאה מלאה ושורעת.    חדל מזמן, דומם בבוא טוב, ומשמיע, / בבואם ימי רע, קול תרועה ומרעת,    זמן המחשב עם נדיב לב חצי גרה / לדעת, ונותן רב לנבל בלי דעת,    ובוחר אהוב נפש להמית, וחבר טוב / להניד, ונטע לעקר אחרי טעת,    וקב את שאול על כי תבלע כבלע את / יריעה, ותגל כספרים, ובולעת    ידיד אם, תמול היתה שמחה ביפעתו / והיום לרעתו כשטף מדמעת,    ודוה בלב נשבר לשברו ומורשים / אשר אין מתם בהם, ונפש מנגעת.    בני, אם זמן תקף בני אחיות אמך / ביד, לב דבקי־לב מסלה וקורעת    וחבש יחידתך בחתול מעט אתמול, / והיא נא ברב מזור כתותה ומודעת    כמו כן זמן מכאיב יחבק לאיש בשמאל / טהורה וירחיקו בימין מצרעת    ועל כן אשבח את חכם לב אשר ישא / שאתו עלי נפש מבינה ויודעת,    ועל כן תנחם נפשך, בעבור תהיה / כבודה, וברע לא נמבזה ונכנעת.    תמה מזמן, לו פה, בחך זה תמרר פי / ועין צוף במכתש פי בחך זה מבקעת    ואם יך אנוש כפו לכפו בצרותיו / ימהר ויעדה יד ימינו בטבעת.    בעת יחבש אומר: פעלים מחכמים! ועת יחליא אומר: פעלת משגעת!    ולא כן אדבר, כי זמני משלח מן / אלהים לכל נפש נגופה ונושעת.    כמו האבלתי יום יגוני למושיעי – / לשוני מרננת בישעו ומבעת,    אשר העמיד רגלי במישור ואויבתי, / בבץ מבלי מוצא, נתנה מטבעת,    ובנתה מצדות בסלעים, להמלט / בתוכם בבוא מפיץ, ובצרה ונשבעת    אשר לא תבואם יד מבעת, אשר בקע / זבולה בחזק־יד פעמים ולא נבעת,    ואולם אלהים לא יסגר בעד מבצר / לצדיק, ולא ישלח תשועה למרשעת    פתחנום ביד כבדה מאד לעדת חנף / בבוא מאשר רואה בארצה ושומעת    ובאנו במבצרים גבוהים בשמים, / אשר מאנו מבוא אליהם ומגעת,    ושמנו סביבות לה נציבים ומצבה, / לכל בא ויוצא בה מניעה ומונעת    ושבנו במלך רב ואישים נקובי שם / ושרים מתי שמע וסרים למשמעת    לקריה מלאה מרננות וקול זמרה / ומצלצלי שמע, ושרה ומשמעת,    שמחה בבואיה ואותם משמחת / ובם שעשועיה ואותם משעשעת.          ",0,1,1,1,0,0
"   	 	 	         אי ישן מחדש גילים,    כי שירת עגבים,    כל דם נאסר לאצילים,    בלתי דם ענבים,    לא יוכלון שאתך כלים,    בא ושכון קרבים,    הנם חל עדי תקדישם,    ברוך טעמך    בן רכב לנפשו אשם    נזעם זועמך.    הביאו צרי אדם אל    מכות לב אנושות,    ויחי עוד, והיה גואל    מרפא הנפשות,    הם חכמי בני ישראל    חכמות עם קדושות,    עד אלך, ואנה אבקשם,    יהמו רחמיך    עלי אל, והוד הלבישם    מסות נעמך.    בקשתי בקצוי תבל    מי הוא רב פעלים    זה חושב וזה שר נכל,    זה נשא משלים    מחכמות לכלם חבל,    לך יוסף חבלים;    יערף לקחך כגשם    כי אל חכמך,    והשואל בטובו לשם    יקים נאמך.    תפארת שמך רבה    צורך יצרך;    נר מערב אשר לא יכבה    בנך אחריך,    בברית עמך שחק בא    ארץ תעזרך,    ימים לעבדים כבשם,    כי מתקוממיך    יכחשו לך ותבישם    עד תם לוחמיך.    נלאה פי ולך התודה    על קצר תהלה,    כי ים דעתך אין מדה    מה תכיל מגלה.    ולך יאתה כל חמדה    תורה עם גדלה,    כי כבוד והוד תירשם    מאב קדמך,    כן ייטיב אלהים את שם    שלמה משמך.        ",0,1,1,1,0,0
"   	 	 	    על־פי אריסטוטלס ליאורנטיוס       “הצור! פנה דרך!” כה נהם על־שן שפת־הים  גל גדול, גל שחר ונורא כשאול, משבר רם.  ""הצור, פנה דרך! בלבבי הקר שם משכנו  עז רוח זלעפות עם־גאות הים ואיתנו.  לא־נהמי אף לא לבנת קצפי עזוז ידריכני –  במארת עשוקים אורא, נקם־דם ימלאני;  דם־דכים, נטבעים ואבדים הוא יאמר אליך:  בא יומך, הצור, קרב קצך ומי יושיעך!  עת עצב ונכנע כעבד גאותי שכחתי,  ואשפל ללקק רגליך ועפרך לחכתי –  אז בזה בזית בלבבך לגל, ותתהלל:  ‘ראו, איך המשבר הנורא ישח, יתפלל!’ –  ואני, במסתרים, עת כנך רחצתי, נשקתי,  שברתי גאון עזך ויסודך לעפר שחקתי,  וארפא שבריך בטיט ובעפר מלאתי  פרציך, במקום ארחות אידי עליך סלותי.  שחה, הבט המצולה וראה את־יסודך מלמטה,  אני הדקותיו לעפר ונבוב הוא עתה.  הצור, פנה דרך! ופעמי תשפנה ראשך  הגא והזקוף. לא עבד – פריץ ימים עליך!""        הצור נרדם שנתו, מעטף ערפל ואד  כמת בתכריכיו שם בדד הוא נצב כנד.  ובחגוי מצחהו החזק, הרם, הגבה,  ירח משוכך ומעלף אור רמיה זרע.  וחלומות ירחפון מסביב ואנחות תשבנה,  ורוחות כעיט על־פגרים במעגל תסבנה.        קול נהם המשבר וזעפו, מחי שטפו העז  זה־רבוא פעמים הפגיעו בצור – ולא־חת.  אם־יחמר הגל, אם ישתער – הוא שקט במכונו;  אך עתה התחלחל הצור ויכשל גאונו:  ""מה רגשו מימיך, בת־גלים, על־מי הרימות  גאון קולך? מי הלביש את־מצחך תעצומות ועז?  האותי הצור, שמעולם הסכנת, בת־תהמות,  להלך על־ראש מנוחתי הרהורים וחלמות,  ולרחץ את־רגלי בזרמך הקר ולישנני –  להפך משרש ולפורר תאמרי? –הנני!  אך־דעי־לך, נאפדת הקצף, ושמע־נא, הגל,  כי תכבד ממך המלחמה: גם־בי די איל!""        – ""הצור! שמי נקמה, מימים, משנים נשכחות  משטמה וכאב גדלוני, רוממוני אנחות.  מלפנים רק אגל של־דמעה הייתי, רסיס דם –  ועתה – ראה, הכנע! – גדלתי ואשגב כים.  התעורר! כי נשבה בך רוח רקבון ונקמות  ממימי, ששמתם לשאול ותזרעם עצמות.  יציר שני איתנים אנכי: ברגע של־זעף  מגאות הים חוללני הרוח הרהב,  ויתן הרוח מרהבו עלי, בן־אשפתו –  הצור, פנה דרך! כי כבר קץ הים בשתיקתו.  אנכי איבך הנצב כצר לקראתך –  ענק בא עליך!"" –        וידם הצור. אז יתמרמר הגל וישתער,  ויבלע הגלם הנבוב והיה לבער.  ויפורר הגל את־הצור וימוגהו כמלח,  וימס וימוג וילך.  אז תשאג על־טרפה המצולה וינהם התהום  ויסגר בעדו לעד, אטר פיו. ובמקום  הענק לא יראה מאומה; רק־גל קל ובהיר  ישעשע ויצחק על־קבר השדוד היהיר.       תרנ""ו       ",0,1,3,4,0,0
"   	 	 	     אחרו פעמי משיחי, אך / מוקשי קדמו,  מלאכי גוי וגוי עדי מלאך / הברית נלחמו  בי כצרי: לזאת בכפי אך, / כי מתי שממו.  נעלה הכרוב ברב מעלי / מעלי אהלי,  סר מגורה – וממלכות אויבה / רחבה נסבה.    בא במים ואש – הימצא / תם? ביד צוררו  סר כבודו, ואין אנוש רוצה / לחזות תארו,  רק יקוה לאל: ואם קצה / אין – לקץ דברו  שאלתי, ומעדה רגלי / עד לשחת בלי,  טוב לנפשי אשר בבור ישבה / עד כמת נחשבה.    רקדו לוחמים אשר פחים / יטמנו, ילכדו.  יום ראות מחני מנצחים / כה וכה – ירקדו,  ימחאו כף לכף – והקרחים / יקרחו, יספדו.  בהפך אל נהי מחול מחלי – / רב מאד מחלי,  נדדה בת יקר ולא שבה / עוד – ושבה שבא.    מה אדבר ללועגי – בלתי / מענות אחשכה  פי? ואם רם עדן ונפלתי – / לב לצור אשפכה.  יעבר דור ודור – ותוחלתי / עד הלם נמשכה,  גואלי חי ונפלאתה לי / אהבת גואלי,  אהבה מדבש לפי ערבה, / נפלאה אהבה.        ",0,1,1,1,0,0
"   	 	 	     אלי, האזינה / לקול תחנוני,  את הגיגי בינה, / שוכן מעוני.  עם בא בתחנה / שמעה, אדני,  צועקים: רחמיך / רבים, אדני!    בין בני מוניך / שופכים לחשם  היום בניך, / ונושאים נפשם;  עשה למענך / ותמחל ענשם,  צור, ויאמרו: תמיד / יגדל אדני!    רחם מי-מנה / ושכך זעמך,  מלט והושע נא / שארית עמך.  לך תצעק יונה / ותקרא בשמך  כמאז, אשר נטעה / ימינך, אדני.    היום, אדון עולם, / תסלח עונם  תשמע את קולם / והגיון לשונם,  צור, כי סר צלם / ואוי‎ב ענם –  הלעולמים / יזנח אדני?    מעלי ימחל / בחסדך, אלי  ופדה בן רחל / ועשה להפליא.  שובבו, כי יחל / לך נס גואלי –  חי, עורה! למה / תישן, אדני?    ממך יראתי / ושחר קמתי  אל בית תפלתי / ולב שפכתי.  העבר חרפתי / אשר יגרתי!  לך אמרה נפשי: / חלקי אדני.        ",0,1,1,1,0,0
"   	 	 	     כך שחקתי אל העולם;  צחוק אתה לי, עולם קטן,  שלא אדע מי יצרך,  אף לא מלאך, אף לא שטן.    ותפלותו ותפלותיו  וצדקותיו וחטאיו.  אשר כלם הם שאולים,  ולפרורי כלב רעב.    רוצה למרד – הולך לשאול  בקרחתו ובגבחתו;  מלכות תאוה לו נתנה  ולא משל בממלכתו,    ואם נואש מהאדם  בקש אמון לו באלים;  והחיים כי רמוהו –  יצר לו הזית־חולם.    ואם נשה כח. אנוש –  לשמים עיניו כלות;  ולאדם אם לא ישיר –  שר לכוכב ולמזלות.    והעולם היה תהו  ובאפס כלו צלל;  ומתהום התהו־בהו  הציל אלו רק לשלל.    כך שחקתי על העולם:  צחוק לי אתה, עולם רקוב,  אשר יצר לו אלילים  ולא יצר אדם זקוף.        ",0,1,3,4,0,1
   	 	 	     קחה לבי קחה לך משמותם    שלמותם ואם אחר כתבם    עדי תשא שלומם מידיהם    ומפיהם ולא מפי כתבם.        ,0,1,1,1,0,1
   	 	 	    [אומרים לעץ] / וידאל בנבנשת  כתובת: עוד לו       אומרים לעץ הקיצה / עורי לאבן דומם    אומרים ללב נע ונד / קומה ואל תשתומם    האם לקולם יעמד / ולנאמם יתקומם    אבן וכפיס מעץ / יענו ורוחו המם    עד כי יבשר בשלום / דודיו ויחזה צלעם    ושלום שלמה נזר / אחיו וראש מנעמם    חיי לבבי וגאון / טוחי ועז תעצמם    לילה זמירו עמי / חסדו יצוה יומם    יקר בעיני ושמו / תחת לשוני רומם        ,0,1,1,2,0,0
"   	 	 	     — — ∪ — — —∪ — —∪ — — // — — ∪ — — —∪ — —∪ — —    שח1 : בעבור אין לענגה ורכה2 // דת עד אשר תהיה מלכים מדכה,    אם תאהב — לשך ולמחות ידידה // שאלה בקיר לבה נשיכה ומכה3.    אראה בעיניה דמעות אשר לא // נזלו — ובדמעות כנוזלים מבכה4.    אתה תחכה לאכל צוף דבש מן // חכה5 — והיא תמשך לבבך בחכה6.          שח – האוהב. הואיל ואין ליפה מדה וגבול בהתאכזרותה עד שתדכא את המלכים.  ↩    לענגה ורכה – על פי דברים כח נו: הרכה בך והענגה.  ↩    שעורו: אם תאהב, לשך ולמחות ידידה נשיכה ומכה שאלה בקיר לבה. כלומר: לכן בעת שאתה אוהב היא שואפת בלבה לנשך את ידידה נשיכה ולהכותו מכה.  ↩    היא עצמה רק מעמידה פנים כבוכה אבל היא מביאה אחרים לידי בכיה בדמעות הנוזלות מעיניה בשפע.  ↩    צוף דבש מן חכה – על פי משלי טז כד: צוף דבש; שיר השירים ה טז: חכו ממתקים.  ↩    תמשך לבבך בחכה ־ על פי איוב מ כה: תמשך לויתן בחכה. תחכה…חכה…בחכה – לשון נופל על לשון.  ↩           ",0,1,1,1,0,0
"   	 	 	     מחיקך אז גזלתי סוד הסתרים  ואל חיקך שב ברצון או בכפיה;  ואחר קרב – הוי, דם על פני היריעה,  ולאחר קרב – הלילה רד על פגרים.    ובטרם קרב פארתיך נזם, כומז,  בשרך סכתי נרד ומר ושמן;  כהן לך אני, גם שד, גם אמן,  מתחלה ייף הקרבן, אחר יומת.    ואראך מתבוססת בדמיך,  ועל מפתנך עומד שד ומחיך,  עת לפני כהן נפתחו השערים.    דם הכנעי, קבלי מרות, אשה,  רגע אשר וירחי עצב תשעה,  כי צרתי צורות־חיים בחמרים.        ",0,1,3,4,0,1
"   	 	 	    אמי /        נשמה טהורה    מכבוד אל אצולה,    תשכני באורה,    ולבתי אמלה.        בצל שדי    מרום תשכני,    ואני בחיי    קודר בעני.       יבש מקור עיני,    נסתם מעין דמעותי;    בלעדך – מה הנני?    לאל כל חלומותי…        ידמו מיתרי עגבי,    בל יתנו קולם.    קברך – לבבי,    ובטני – הרת עולם – –        ",0,1,3,4,0,0
   	 	 	    ולה לג ͘ז פי אלקלם [ולו חידה על העט]    È — — — / È — — — / È — — / / È — — — /È — — — / È — —   וערום מבלי מלבוש ומכסה / ולא-חיים ולא-נפש בקרבו  ומפיו תהלך חכמה ובינה / והוא הרג כחץ שנון בארבו.          ,0,1,1,1,0,0
"   	 	 	    אל נשגב בהודו – / ר' אברהם בן מאיר אבן עזרא                ברא כל תמונה             נראה או צפונה,             ויסוד התבונה    בשמו העמידו – / מי עמד בסודו?                 רואי רב בטובו             בהליכות נתיבו –             איכה כחשו בו?    כל נולד ילדו / הוא שהדו ועדו.                 מתבונן פלאיו             בלבבו, ומראיו,             ובדברי נביאיו –    יודנו בעודו / כי רוחו בידו.        ",0,1,1,1,0,0
"   	 	 	         זה שלש פעמים פז החליף ירח,  למיום פה עלי חול נטיתי יריעתי.  בין שדי רעיתי לן יונק פורח;  ושלשת בני יחד עם שלש בנותי –  משפחה שלמה, – פד תמו גועו –  אחרי לישימון הלזה משכו.  וגמלים תשעה באפר1 שם רעו  יומם בגבעות השיחים לחכו.  ולערב כזר פה רבצו סביבותי  במקום שביבי אש זה כמה דעכו.  מים בכדיהן הביאו נערותי,  בני בערו אש ומדורה ערכו,  ורעיתי, בחלצה ליונק שדיה,  סעדת הערב שם בשלה בידיה…  עתה הם שוכבים כלהם בקבר,  ששמה יצהל מול קרני השמש,      בכפת “הזקן”2 עם חללי הדבר.    ואני שב גלמוד – הו שואה ואמש! –  אחרי בלותי במכאובי הרעים  זה פעמים שלש פה מאיות3 ארבעים,  למיום באפדני, ביריעות בד צחר,  פרץ שר קטב ואפו עלי יחר.      מי ידע מכאוב בלבבי אצפונה,  ובקרב עמק כליותי יפלח?  אל ארצי אשוב, אל ביתי לבנונה.  אתרוג מדברי, בחצרי צומח,  ישאל בדאגה: אי, זקן בניך?  ופרחים, בנותי בחצרי שתלו,  ישאלו גם המה: אי, זקן, בנותיך?  גם עבי תכלת בלבנון ישאלו:  לרעיתי לבני לבנותי ולשלומם.    והמה בכפה כבר מצאו את מקומם,  בכפת הזקן, האימה בקברים.  כל הד בגבעות, כל בת־קול ביערים,  כל שכני ישאלו, פה אחד כלמו:  השלום פה שבת? מה אשיב אותמו?   - - -   באתי כוננתי בין חולות מעונתי,  ואבריך גמלי מדרכם לנוח.  עוף כנף נקבץ מסביב לסכתי,  ועוללי – כתבנית בן אלים על לוח –  בידיו הרכות לו חלק מתנות  שם פלג קטן נובע בנחת,  ממנו שבה הצעירה בבנות,  זקופה כקנה על ראשה צפחת,  ואל האח נגשה בשחוק על שפתיה,  ותז מכדה על שלשת אחיה.  הבכור קם פתאם, בת עינו להטה,  ויחטף הכד בידו הרועדת,  “יגמלך אל” – קרא – תגמוליכי עתה.  שתה אתאו ככלב, בחבי אש יוקדת!  כמעט הגיח המים אל פיהו,  כתמר גדוע פה כרע לרגלים.  לעזרתו חשתי, אך כבר מת מצאתיהו  אחיותיו אמרו לנשקהו שפתים,  “אל תגעו”! ברגזה בבנותי גערתי.  נשאתי מתי ולשומרים הסגרתי.  ובמשרקות ברזל מידי לקחוהו,  ויחד עם נגועי הדבר קברוהו.  מליל חרדות זה ופגעיו הרעים  שנית לי מנו ימי הסגר ארבעים.    בלילה ההוא, ליל זועה ופחד,  גם בנותי חפנה ואמונה גועו  אך דומם מתו על משכבן יחד,  וכל שמץ מאומה אזני לא שמעו,  אם אמנם בליל זה מדאבה, מעני,  על בכורי, כי מת, עיני לא סגרה,  גם אמן במותן לא ידעה כמוני,  אף כי גם שנתה מעינה עברה  מומתי הנגף, למעצבה שכבו,  בנותי החמודות ככחלית4 הוריקו,  שומרי בבקר מאהלי סחבו.  יצאונו ואינן, ללכת הרחיקו.  וכמשפט נערות מגדלות להוריהן,  כבדו הבית בקוצות ראשיהן.  התראה שם שמש על תכלת שמים,  תמיד שם תזרח מבינות לתמרים,  ותמיד שם תשקע מתחת לשפים?  ושמים תמיד מעננה מטהרים?  אני אז דמיתי – לא אדע איככה –  כי לא זה שמש מזהב נוצצת,  שאורה אתמול עלי תבל שפכה,  כי בעיני דמתה אל שמש-מפלצת;  ושמים באבדן מולדתי חזיו,  בשלשת ילדי, כי באם הקרץ,  בערפל מעבה, בשק אדם כסיו,  מכרמיל5 שמש, מאדי הארץ –  בעדם יגרתי, איך תפלה תבקיע  אל אלוה, סך לו בענן רקיע.    כה בעצלתים ימי עשור חלפו  שרידי צאצאי עוד חיו ארבעתם  צרות לב אשתי וכאביה רפו  והעולל הרך, הקטן בשבעתם,  היה – ולא חשב להכמש כפרח.  שאפתי רוח, האמנתי הפעם,  כי אל בי אנף, מנחתי עוד ירח,  ובקחתו שלשה, לא יקח כלהם.  ואיך אים כשאול היה לי הרגע,  פתאם בצעירי תו מות כי שרתי,  אך מצער היה בראשיתו הנגע,  ואיש לא הכירו, אני אביו, הכרתי.  הו בני! איככה כבת-עיני נצרתיהו!    איך דמו מראיו אל בכורי, אחיהו,  כמהו פניו המאירים חורו,  אחר האדימו, וארגמן כסמו.  שורו נא פניו! איככה חברברו6  כתמים ירקרקים שמספר אין למו.  הו! מות באהלי, קול גדול קראתי;  ואת בני אל גמלי החוצה נשאתי  למען שם מות עד תמו ירענו,  ולבלתי בעניו עין אמו תשורנו.  ליד הגוע על ברכי כרעתי  עם גמלי יחדו, ומרה שועתי:  מי יתן ונרפא, מי יתנני וחיה,  או כנפל טמון מדוע לא היה.  מעל לתמרים הופיע הסהר,  בלי חמלה הביט בגוע הנער.  חמסי לא ימח מלבבי לנצח,  איך הביט שאנן ובעצמותי רצח,  כגועו בזרועי, בזרועות הורהו.  לשרפו על מוקדי לאפר אמרתי.  אך כמעט אחזה להבה במעטהו,  תפשתי במתי ולשומרים הסגרתי:  מקברים, כשחור תארם, עצמותיו,  גם טוב לו שמה בצד אחיו ואחיותיו.  מני יום מותו, כהשנות הפגעים;  שבו מנו לי ימי הסגר ארבעים.    תחת רשפי שמש כדם מראהו  באהלי המלא אד־קטב וצלמות,  מבלי דבר דבר איש אל רעהו.  כמתים ישבנו, להטעות המות,  ולגנוב גם דעת האלהים ממעל,  אולי מט משחית, ומחבל עוד אין.  אכן שב! הו שב מרצח־בליעל.  בלי לב מצאנו. בלי דמעה בעין,  כמשתק ועלפה למסת צרה חדשה,  כאומר יקחו נא גם הכל שמים.  למות בני השלישי אם רוחי נרעשה  צור היה לבבי עפעפי בלי מים,  כי כבר לי היתה הותי כלחם.  כה גוע לעיני השלישי לרחם.  בחייו לא כיתר הבנים אהבנוהו,  במותו לא כבכות את אחיו בכינוהו.  אך אלהים הטה את חסדו לנער,  במנוחה גוע בלי מכאוב וצער  דעתו לו בלעה. עת נכון לצלע.  גוע ויקפא כקרח בסלע.  אך פניו למראה פלצות הוצקו.  כלועג לדמעות, תזלנה עינינו  כשואף בנפש, כי פניו יוחקו  בלבות האבן, ולהרגיז רוחנו,  ובזכרון הוריו להשאר עולמים  בקול קורא: ארורים אתם כל הימים.    כגועו דמיתי – אוי, לנפש נואשה –  אם לא יחן אל את שארית נחלתי.  אז ינופף מות את חרבו הקשה  על ילדי הרך יקח את רעיתי,  אחר אל יוצרי ישלחני גם־אני.  בתי! זאת לבי לחשב לא ערבתי,  עליה רגע מגור לא בעתני,  היא מלאה חיים, זה בתי אהבתי –  זריזה, עליזה, פורחה כחבצלת.  בחפץ כפיה חם ראשי הקרה,  בגמרה רקמתה, פזזה כאילת  וסביב לארזים על דשא כרכרה.  כעכביש חרוץ על מלאכתה שקדה,  חגורה מזהרת זאת, יפה ונחמדה,  הבט, גם אותה בידיה עשתה –  בכתם שער ראשה, בירקרק מקלעות,  ברב־חן עיניה הנוגות כסתה,  כשושנה מתוך אור שמש ודמעות,  בעיני ראיתיה. היא היתה לי גברת  מושלה בכל ביתי, וכמלאך מושיע.  כל ילד בערשו כבת-עינה נוצרת,  במקום שם בכיה, שם מהרה תופיע,  לכל פיד באנו, אתנו בכתה  ודמעות כלנו בשערה מחתה.    כה עשרה ימים ממשכים חלפו,  – די עת לקטב כוכבים לפרוח –  ועשרה אחרים עוד לנקוף יספו,  ותקוה בלבבי החלה לזרוח.  חדלה אנקת אם על בנים יצאונו,  גם ימים שלשים כן למנות השלמתי,  ושכח זכרון כל צרות מצאונו,  לילה בלי כח על ערשי נרדמתי.  בחלומי והנה שתי בנותי בקרוני  ועננים קלים למעטיהן לבשו.  חבוקות יד נגשו ובפיהן ברכוני,  ושלום מקבר שפתיהן רחשו.  בעינים נוצצות, ששקטו בחוריהן,  כוננו על יתר מתי אהלי מבטן,  לאט צעדו, דומם, השחו ראשיהן  על מטת אמן וערישת הקטן.  אחר על אחותן, על בתי יפתי,  ידיהן היבשות, המתות הניחו,  בזעם על בנותי הקיצותי משנתי,  ושפתי “חטפה!” בקול אים הגיחו.  בלאט כצפור חרדה אל מטתי,  נפלה על צוארי בתי יחידתי.  קול לבה דופק על לבי שמעתי,  ומשאת נפשי כי חיה ידעתי.  אך ביום המחרת הרעם הלמני,  בתי!!! אך למה בפידי אשתרעה,  גם זאת הילדה המות קבעני,  גם זאת יחידתי על זרועי גועה.  לעד לא יזח רגע זה מלבבי,  עת מצרי מות קרביה פרפרו,  “הצילה!” – קראה – “הצילה הו אבי”,  נכאיה לבי לבתרים בתרו.  ובעת צאת נפשה, עוד אדמו שפתיה,  כשושנה באבה, כי תפתח עליה.  יפה ונעימה בחייה היתה,  ולמלאך ביפיה גם במותה דמתה.  השומרים באו, צערם לי להביע,  ואת גוית מתי מלפני להסיע.  אך עשו מדחה: בהשליכם החוח,  בעצם החזה המוצק פגעו.  פה – אל לך אלי זה למו לשכוח –  פה לעיני בשרה היפה קרעו,  יבקשו כמוני מות ולא ימצאו.  ואת בתי ידי אל קבר נשאו.  כשלשה ימים באהלי, במקצע,  כבול עץ שם ישבה רעיתי בלי נע,  פניה ככרכם, פוכרת ידיה.  גם פני הילד הלבינו נפלו.  חלב אמו אזל, הוביש מקור שדיה,  כל היום לבכיו אזנינו צללו.    והערבה הזאת לעיניך תופיע –  כי בנים אין לך שם טמונים במות –  לכר חמד ירק, שכלו יריע.  לי היתה כעמק עכר, כגיא צלמות.  בגלי חול אלה וברחבי הערבה  יד מות בני לשאולה סחבה.  שמה על כפים משברים ימחאו.  באזניך המיה, באזני יליל ישאו.  וגלים בסערה, עת אחור ישלכו,  באזניך ילחשו, באזני מר יצרחו.  יום יום, עת מנחת הערב תגיע,  קול מזין7 אשמע וקריאת8 הגבר,  כחומל על עני, מתעורר על שבר,  ובקול עצבון רנתו ישמיע,  ומראש גל חול יקרא מגבוה,  ולאב האמלל יבשר גבורות אלוה,  יהי שמך ברוך, הו אלי לנצח,  על ערים באש תביא שוד וקרץ,  ברעש וזועה תרגיז מוסדי ארץ,  תשלח בי דבר, ישכלני ברצח,  אתה מחיק אם פרי בטן לוקח,  שמך, אל כביר, ברעדה אשבח.    כל בריאה מראה פני אדם מראה  החלה להפוך ממני פניה.  ויריעות אהלי – ידי בנותי ארגו –  מרסיסי לילה שחרו התמוללו,  נקרעו רופפו, ממסגרות חרגו,  ויהיו כרקב, כתכריכים שבלו  כמו רוחות רעות על אהלי רבצו.  לפנים עוף כנף בהמלה ובקולות  סביביו לבקרים בהמון נקבצו,  ללקט פרורים, להתרחץ בחולות;  למיום צאצאי להעדר החלו,  לטוש עלי אכל להראות חדלו.  הבלויי אהלי כה מלאום אימתה,  או מראה פני כי קבצו עיפתה?  לא צפור אחת במחולות יצאה  ראיתי ונפשי לעפר דכאה.    חמשה ימים ממות בתי עברו,  ויגעש הים, משבריו נסערו,  השמש קדרות ללבושה עטתה,  ועננה כבדה פני שחק כסתה.  וליל חשך אתא, ליל שואה נוראה,  מתוכה ארץ לאור ברק נבטת,  עוד אותה אחוש גם אראה ואשמעה.  סחיפיה9 אשמע נוי בשוט חובטת,  תשאות סכתי כי רוע תרוע  ממעל לראשי כמלונה תנוע,  אדמה מברקים, מאש מתלקחת,  להבות יקיא השטן משחת,  מתוך הסערה אז הכר דמיתי  בני המתים, כי חצה יצעקו,  כלם יילילו, בדומיה יאנקו,  ולראות ולהקשיב כל חושי נטיתי,  ואחשבה בלבי בדאבה ושבר  מה רבו מצוקות צאצאי בקבר.  פתאם – ומות התגנב הפעם,  וחרש אל מפרשי סכתי הבקיע –  פתאם, בשאונו כי הלם הרעם,  בכי דממה דקה הילד השמיע.  בכיו מלאני פלצות ופחד,  ואני ורעיתי מהרנו גם יחד  לטוש אל ערש עוללי ינוח    קול בכיו כמעט בלי נשמע שמוע,  אך לנו נדמה כקול נשא וגבוה,  כנהי תמרורים, קול מרגיז כל רוח,  כקול פורץ ויוצא מעמקי מעים,  קול נפש מבינה וזעומת שמים.  כהלומי רעם נדהמים היינו,  וכאובדי עצות כל תקוה נשינו.  מגורת לבנו הה! באה ונהיתה,  הוא מת במחלה כל ילדי כלתה,  נאסף אל אחיו וילך לעולמו  האחרון בבני, האהוב בכלמו.  בלי חמלה חטפו המות ממנו.  לא יחיה ולא יגדל ולאיש לא יהי  עיני ועין ביתי לא תשוב תשורנו.  לא ישוב לעולם – הו צרה ונהי  גז לילה ארך האירו פני חלד  ואנכי ואשתי ישבנו נאלמים  ובערשו שכב לפנינו הילד,  במנוחת אימה, במנוחת עולמים.  בנפשי אז חשתי, עת שורי מראהו,  אתי כל ימי לו נשאר גוהו  כדמותו עתה – בלי נשמה ורוח –  אז לי ממחצית מכאובי ינוח.    אך את עצמותיו, לא שומרי הדבר  גם לא ידי אביו הביאו אל קבר,  ועת שערי מות למרחב נפתחו  ביד אמו שרידיו לנצח הנחו.  כשבתי את אשתי תוך אהלי ששאה,  תחת התקרב בצר התרועע,  דאבה שככה קרבינו קרעה,  ארסה בלבנו החלה לפעפע,  – לו עתה יד אל ממנו תנקנו –  התוגה כמעט אל איבה דמתה,  וכרוח רעה התיצבה בינינו,  כזרים היינו בודדים בצרתה,  בלי דבר דבר איש לעברו נסוגונו.  כי מה השיחה לשוחח יכלו  באהלם השמם שתי נפשות כמונו,  אב ואם יחדו שבניהם שכלו?  השמש בחמה אדמדמת יצאה,  במקום שם תשקע בכל ערב שקעה,  כלפיד אש שורף, שלהבת בוערת,  כה היה האור לקשי יום זורח.  ודומיה שלמה באהלנו שוררת.  בלתי אם עכבר קפץ עלי ירח,  חדל כל קשב, קול שאון או נכאים,  ובכן הגענו לקץ ימים ארבעים.  תמו ימי הסגר. הרופאים חיש באו,  ועינם פנינו הנוגות בדקה.  ראיתים כי עלי תמהו, התפלאו  קומתי נכפפה ושיבה בי זרקה.  מנדודי שנה, מתלאה מצרה  פני אשתי לשעוה לקרן כרכם10 דמו,  זר שיבה לראשה כצפת, כעטרה  וכלבנה שרופה מראיה אדמו.  בת עינה זיקות וברקים ירתה,  כיוצא אל שמש מחשכת עיפתה.  הרופאים נקפו קשרי אצבעותינו,  מקום גלדי דבר ראשונה ידבקו.  אני בריא! אולם האמון תתנו?  כי אני ששפתי כל מתי נשקו,  שלם יצאתי מממותי מגפה,  ורעיתי שגם בחצים לא נגעה,  פתאם בידיה על לבה תופפה,  חורה, ובאנקת חלל פה כרעה.  גוית רעיתי על זרועי נטלתי,  אך כמעט אותה אל אהלי הביאותי,  וכרגע גם אני לארץ נפלתי,  ולימים ארבעים שבתי, הקיצותי.  אשתי בצאת נפשה מנו לא כחדה,  כי מקבר בנה דבר לזכרון חמדה  ציץ גוש עפר או אבן נוצצת  שתים שלש שערות לענד בראשה עטרות  הנה פה לילד המת זכרון  הבט סמל זה שאחז בידהו.  שער צהב זה קדש הוא לכלנו,  מקבר המת לקח, מראשו משרידיו,  כי מצאה האם הנענה לה כח  בחצות הלילה את ארנו לפתוח,  ובמצאה יציריו הרכים רעננים  חבקה ותנשק שפתותיו שושנים  שרידים מאדמת הזקן גנבו,  נפש רעיתי לשאלה סחבו  וידידות נפשי ממני לקחו.   - - -   גבעת החולות את פיה פערה  לקבל את אשתי שבחיקה קברה.  ואני הכורה שבתי הקבתה,  כמורדי אור יומם הטמן בעיפתה.  שמש בשחקים עיני לא ראתה.  ואותי בערבה עין איש לא חזתה.  כזקן אין בינה וכעולל הייתי,  כל נפש חיה, כל פנים נשיתי  בלתי פני מתי, נוראות הוריקו,  מומתי הנגף, זו נדדו הרחיקו,  ביום הבהיר, בלילה האפל  אך המה אתי באהלי התרועעו,  שוחחתי עמם דמיונות שוא ותפל,  רפאים מקבר עמדי השתעו.  וכמקרה מוזר לא אחת יקרני,  וכהמית ילדי אנכי שומע.  מרעיון רוחי המשומם יעירני  קול יללת תנים מחריד ומזעזע –  על פגרי אדם בערב יצאו,  ועל טרפם מספד בקול בוכים ישאו.  אחר – כנחש שקפא מקרח –  ימים ושבעות נגוזו חלפו,  כל כאב וכל מראה חדלתי מלחוש.  ואהי קר כצור ומקשה כנחוש,  אך פעם אחת – חסד אל לי זרח –  פני בריאה חיה אל אהלי נשקפו,  לא מראה אדם בסכתי הופיע,  אך קדקד גמלי בחברתו חייתי,  בפנים של חמלה בי עיניו הטביע,  עד – כי כילד במרירות בכיתי.  כה לי ארבעים ימי עצב נמלאו,  אתיו מבקרים, ודרור לי קראו.  מר היה חפשי גם קשה פרידתי,  כי כבר הסכנתי עם חשכת סכתי.    בזעוה ותלאה, ברוב אונים יגעתי  מיתרי אהלי ויתדותיו להסיע,  אותם – הו אלי – את חשכי הגיה! –  לפנים עם בני בחול פה תקעתי.  גלמוד אנכי, קומה נא ועזורה!  ואולי יותר משכח אעצורה  יריעותי אלה בקול תוגה ישמיעו,  את הכל ראו ידעו גם יודיעו,  אם לא דמות עני ודאבה להנה?  אל תירא מות הביטה וראה נא!  גע בם! אל מגע המות יחתך,  הנה אתה ברי, בר בטני אינך.  אך אל נא – מהרה, המלטה לנפשך,  יריעות אלה ימלאו כל נפש זועה.  מיתת הנגף היא מיתה נוראה,  בתחלה תחדל מהכיר אחיך,  אחר בקרב תאכלך קדחת…  כל אלה באשתי וצאצאי חזיתי,  בנפשות שמונה כה מתו לשחת  בשלשה ירחים פה בצרה בליתי.  בתשעת גמלים טעונים יצא יצאתי  בשמונת רקים, ראה שבתי ובאתי.  מלבד אלהי ומקום קברות מחמדי  אך דרך עולם – שם השאיר לי שדי.          פסחים ח  ↩    בכפת “הזקן” בית הקברות או בית תפלה אשר שם הזקן או  הראש נקרא עליו, Szeich או Szech בערבית.  ↩    מאיות ארבעים שלשה זמני הסגר של ארבעים ארבעים יום,  הידועים בשם Kwarantanna, שכל אחד מהם נדמה  בעיניו לתקופה ארוכה בה מאה שנים (Seculum או  יאהר–הונדערט ובפולנית stuiecie, wiek). והשתמשתי למושג הזה בתמונה הקדומה מאיות הנמצאה במקרא כמה פעמים.  ↩    כחלית בתלמוד ב“ב ד', סוכה נ”א, שם אבן שיש במראה  הכחול; ואני נתתי לה תמונה אחרת במשקל גפרית.  ↩    כרמיל שמש צבע אדום הידוע בשם תולעת שני ובלשון  העמים Karmazyn (דברי הימים ב‘ ו’, ואולי גם  בשה""ש ז‘ ו’, שהוא מקביל שם למלת ארגמן). ובמקור הפולני Purpura słońca כארגמן של השמש ובחרתי במלת כרמיל מפני שהשם  ארגמן איננו נסמך יפה למלת שמש  ↩    פעל מחודש משם חברברת (ירמיה י""ז  ↩    בבתי המסגד של הערביים השמשים קוראים את העם לתפילה  חמש פעמים בכל יום, והממונה על זה נקרא בערבית Moezyn פעל יוצא לשלישי משרש האזן, פירושו מכריז ומשמיע. וכן יש לי כאן את השם מזין. אם אמנם במקרא (משלי י""ז ד') המלה הזאת איננה יוצאת מידי פשוטה.  ↩    עיין יומא כ‘ ב’ זבחים פ""ו ב'  ↩    ) סחיפיה מטר סוחף ובערבית סחיפה ובהפך אותיות מספח חמתך (חבקוק ב' ט""ו מענין שפיכה). ואולי מזה השם ספיחיה (איוב י""ד כ') אלא שיש לנקדה ספיחיה. עיין מה שהעירותי על זה בפירוש מקרא מפורש שם.  ↩    עיין נדה (י""ט א') “וכקרן כרכום”.  ↩           ",0,0,3,3,0,0
"   	 	 	     אלו לפי אידי דמעי יזלו,    לא דרכה רגל אנוש יבשת,    אך לא למי נח לבד כרת ברית,    כי גם לדמעי נראתה הקשת.        ",0,1,1,1,0,0
"   	 	 	    (רהיט (לשביעי של פסח)     יום נושעו גאולים מיד מתגאל –    אז ישיר משה ובני ישראל.    אז ישיר שירה לדור ודור ידועה,    על מצולה לשנים עשר היא קרועה,    ועל מרכבת צר אשר בתוכה טבועה –    עזי וזמרת יה ויהי לי לישועה.    בראשית כל עשה שלום במרומו,    והארץ חלק חלקים ליקומו;    בידו לבותם – ומי יעצר עמו?    אדני איש מלחמה, אדני שמו.    רגע גלי ים עדי דמם דכים    וברית אבות עולם לבנימו קים;    ראו רודפימו, ויאמרו: אים?    מרכבת פרעה וחילו ירה בים.    השקונו מצרים כוסות תרעלות –    להכרית כל עולל, להתעולל עלילות;    שפטם כמעשיהם אל עושה גדולות –    תהומות יכסימו, ירדו במצולת.    ממשלתך, אלהים, מלאה כל רוח,    וכל גאה ילך לפניך שחוח –    ואנה מידך יוכל לברוח?    ימינך, אדני, נאדרי בכח.        ",0,1,1,1,0,0
"   	 	 	    1   רעשו גאו המים!    הדיג על השפה    למכמרתו שם עינים    מן הגלים נדפה;    וכשבתו בדד בטח    השבולת נכרתה    ומעמקי המצולה    אשת חן נגלתה!        היא תאמר לו תשיר לו:    ""למה תצוד חרם    ברמיה ובצדיה    את דגתי מני זרם?    לו תדע איך הדגה    שלוה תוך המים,    אז תשליך כל דאגה    וירדת למקור חיים!        ראה נא גם השמש    מתוך הים זרחת    כפלים מני אמש    כל לבב משמחת!    גם נגה הירח    בראי הים יופיע;    אף תחזה פה שמח    עמק הרקיע!""        היא תאמר לו תשיר לו    כף רגלו טבלת    וכמו בנעם אהבה    בלבו היא משלת;    היא תאמר לו תשיר לו    בצוף לקחה תקחנו    ותאחז בו לנשק לו    ויטבע – ואיננו.            )Nach Goethe’s “Der Fischer”.  ↩           ",0,1,3,3,0,0
"   	 	 	     סעד את ליבך על שוא– מהומות    יבואוך ותרויח לנפשך    ושורה את מבוא ערב ובקר    וליל סר ויום אפל וחשך    הלא תבין זמן, כי לו פקידים    להסיר הון ועל הסיר לרישך    זמן שוחק, לרע מטוב ומטוב    אלי רעה בעת יחפוץ ימישך    ואם תחכם שחק אתה בחלקך    ביום אמץ לך או החלישך.         ",0,1,1,1,0,0
"   	 	 	     כל דכפין ייתי וייכול, כל דצריך ייתי ויפסח!    אם נכרי פה אתה ואין לך מבטח,    בדרך הרחוקה אם כחך תש, -    ארור הגבר אסמיו לא יפתח,    מפתו לא יעניק לעני, לרש.        כל דכפין ייתה וייכול, כל דצריך ייתה ויפסח!    לדבר-אל כי תצמא, ונפשך תכלה    לאור-יה, כצפור נלכדת בפח, -    עשיר אנכי ברוח, לא אכלא,    וקמת ובאת, אחינו המך.        ואת שמי-השמים אגל לפניך,    תעלומות הבריאה תחזינה עיניך    ושפוני טמוני תהומות הים;    ואת יצר האדם הנפלא אראיך    ורחב ופחד לבבך ורם.        אם עיים מקדשך על מזבחו ואדניו,    ואם גלה כבוד-אל, ונעלו ענניו,    ונשאה הרוח תקותך כמוץ, –    אשפך עליך טל תחיה ועדניו,    ורפא לך, אחי, – חזק ואמץ!        וים שירה עדינה אריקה עליך,    במחזות-שדי אך תשנה נפשך.    ושב תם הנעורים והטוב אשר בם,    ובסערות הדורות גם משק דמיך    יך גלים כהכות הגלים בים…       אודיסה 1897       ",0,1,3,4,0,1
"   	 	 	     עין נדיבה אשר תשוט כסוחרת  תקח נדודים ותתן דר וסחרת –  נטפי בדלח, אשר לולי יקוד האדי‑  בם, חברו גרגריו כענק לגרגרת,  הלך ובכה עלי חרבות נוי אוהבים,  לא מאזנת לקול, אף לא מדברת.  אין די ליד הנדוד החרב נויהם – עדי  קירות לבבי לקורותיו מקרקרת!  יתנכרו לי, כאלו לא ידעתים, אבל  יכיר לבבי אשר עיני מנכרת,  נכח אדני נתיב הנודדים – עם שנת  עין נדיבה המון הונה מפזרת!  אתנחמה מנדד צבאות צבאים מעט –  לולי צבאות במרום לי למזכרת:  בקשר לבנה עלי מלכה, והיא תחשב  כי נע וצלל בים מערב כעופרת,  תשלף אזי להטי חרבות ברקים ועל –  גו האדמה בשבטי אש מיסרת,  ברקי ברקים מרקדת – רקד יעלה  בכנף רדיד פז מפזזת מכרכרת.  תתעל אדמה בשריונות אפלה – וכו‑  כבים יטילון חנית זיקות מאזרת.  תרוץ ותכהה, ויש‑ עת תעמד על פני  שחק כדמיון לשון זהב באדרת,  ופני לבנה משנים באבק הקרב  כפני גברת חיליה מגברת.  עדר רעיתיו ובכבדות נחיתיו, כא‑  לו אין בעדרי לבד חולה ונשברת.  אבכה לפרוד בנות עש ואקנא בכי‑  מה על היותה ימי עולם מחברת.  תסעד מרומה בתבנית יד לבל יט? ואם  למדד יריעות רקיעים פרשה זרת?  אם נעצרו מרכבות שמש ואם פאתי  קדים סגורות ואם דרכה מסגרת?  מתי לדר יהפך נפך, ומאחרי  צמה שחורה לחי שחר משחרת?  אמאס בלילי, עדי סהר בעיני דמות  נגע ופשה בעור כושי כבהרת.  ובעת ראתי לשון אש תהלך אשמחה –  אולי תהי בעלות שחר מבשרת.  ליל ככושי – היהפך עור לעולם? ור‑  קיע כנמר – ואיך יחסר חברברת?  עד נואשה עין מיחל לחזות זהרי  חמה אשר פעמי רכבה מאחרת.  רוח לאט רגלה בין הערוגות ומ‑  לב ההדס גלתה אהבה מסתרת,  ויצפצפו בעלי כנף, ויונת רחו‑  קים לעגת פה – ולי צחות מדברת!  תטיף רביב חן ותשכיב טל אהבים כמן,  עת מרסיס ליל כנפיה מנערת.  תקטיר לבנה ואם תתיר צרור מר – ואם  שירת שלמה באברתה מקשרת?  עד נבקעו משחור טוריו שחרים וכן  חברו – כהתחברות אפל באשמרת:  טוריו כליל ועניניו כשחר, כמו  עלמה בעד שערה לחיה מסתרת.  שירה – אשר נשבעה כי היא לבד חצבה  מהררי מר ולא במר מקטרת,  טורים כמו אהלי קדר, וגליון כמי‑  ריעות שלמה, והיא נאוה שחרחרת.  לא ראתה עין אנוש טורים ערוכים באב‑  ני אש, עדי ראתה שירו באגרת.  ניצוץ דבריו יכילוהו ספריו – היח‑  תו אש בחיקם? ואש לא תרד בנערת!  כהם כספרו כמוסים תוך לבבי, חקו­  קים אות באות, נתנו תוכו למשמרת.  היא הערוגה ארגוה ידי רעיון,  חנו סביבה והושמה לכתרת,  זמרת מגדים וזמרת שיר לחך קוראה  על בת זמורה לשוני בה מזמרת.  הא לך פרי שיר יבכר לחדשיו, אבל  האהבה לחלקיה מבכרת –  מאת ידידך אשר שמו זמן אחרון,  אחר עבר טוב זמן נמצא במזכרת.  הוא מקרואיו – ואם לא בין כתובים שמו,  אין בוז היותו לשיוריו כמסרת.  רודף נדיביו להדבק בסודם, ויום  יהיו ככבד – יהי להם כיתרת.  נמו אנשים עדי שחר יעירם – אבל  נפשו בהקיץ ולב שחר מעוררת  לשקד עלי אהבת דודו ולצרף מאד  לו אהבתו כחיצונה כחודרת.  קח מכבד פה שפת צחות, יצוקה בפז  שומה עלי משבצות השיר כשרשרת,  היא בת ידידות ומהר אהבה חצבה  למהר בנות אהבתך לי ממהרת.  רוח שחרים, פני כל‑ אוהבים שחרי  ושלום שלמה היי תמיד מספרת!          ",0,1,1,1,0,1
"   	 	 	    אם את תשרת את אשר / ר'        אם את תשרת את אשר בו איל יותר    ממך, עלי דבר אשר בו תשרתהו    מאן תחלה לעשותו למען אם    תלאה עשותו [לא] יריבך למענהו    או את תשרת את [אשר] בך איל יותר    מנהו, עלי דבר בידך ישיתהו    הכן מלאכתו ועשה לו בכל-יכלך    את מעשיו עקב אשר האמינך הוא.        ",0,1,1,1,0,0
"   	 	 	     1.    מה מאד נפלאת, שושנה יפהפיה.    עורקיך מתלעים באדם חכלילי;    פה אגלי טל – דמעות בכי ותאניה,    ופה עינים צחורות לי תצהילי.        2.    ירקרק, צהוב, לבן ויפי כל צבע    בפטורי ציציך יחד קננו;    גם ריח ניחוח מידי הטבע    גם נפת צופים בך יחדו הוכנו,        3.    ודבורה מזהירה ביפי כנפים    לוית חן תשית על הודך נוספות;    בלשדך רוחצת תעיר בך חיים –    מרחפת את חיה, כצפרים עפות!    סיון, תרל""ט, ווילנא.       ",0,1,3,3,0,0
"   	 	 	       מדת הדין צנפה אותם בחפן,    מעדר תקעה לכף מתי מדע,    וכפופי גב, חשופי גו עד מתן,    מתחת שמי סביר, תוך אדמתה    חצבו ממד אבקלידס מטר־מטר,    הגיעו עד עצמות הממותה.    אך לא נרתע אתם בין שכבות נתר    כרטוט הכף עת מתבשיל חקם    ימשו סחוס עצם או כזית פדר.    וגם חלקי בין זה המון העם.    אגב נעור מעל שפתי טיף יזע    מבין שני אתיזה: צאן אדם!    לו שם תוו בפרצופם הרשע,    קמטו המרי, לו קדרותו יגון.    על מי חרוזי זעם אגיסה?    טמטום, טמטום… לא חוט־שדרה – גחון!    יבחל גם שוט לנגע בם. על אלה    לשפוך רק שיח: אלהים יחן!        ",0,1,4,4,0,0
"   	 	 	     ספל, לא ספל —  ספלים, אגנות.  כל הר וכל שפל —  ברוץ עינות.  כל קמט וקפל —  שפתי רננות.  הכו נא בנבל,  בנים ובנות,  בטרם רד אבל  עלי הגנות.  גליל לנו חבל —  ואין לשנות.        ",0,1,3,4,0,1
"   	 	 	    יה שכינתך בינות אנשים / ר'   סימן: אני משה   יה, שכינתך      בינות אנשים    אף אמונתך      בקהל קדשים:        אופני פלאו     ושנאני מרומו    וכוכבי רום צבאו  שואלים: אי מקומו?    שמים כסאו    והארץ הדומו    מעריצים לשמו     נערץ בסוד קדשים:  נאמני ארץ     לובשי חרדה    גודרי פרץ     נוצרי תעודה    אף המה במרץ   מעריצים בתודה    כי כל העדה      כלם קדשים:  יה, לא במפעל    שחקים עת בראם    ומוסדי עולם על   בלימה תלאם    ומלאכיו בבין על  הכינם וקראם:    סורו נא מעל      אהלי האנשים!  משרתיו אז הייתם במוצא פיו חייתם    זמן חקיו עשיתם  וברצונו רציתם    ואת דתו קניתם   היום אשר ראיתם    והתקדשתם      והייתם קדשים:  הדף דאגת אנוחים, היות לחי שמחים    וישירו פתחים    אשר אבלו נצחים    וכהנים המשוחים  אזי יעלו זבחים    ונאכל שם פסחים   בקדשי הקדשים:          ",0,1,1,1,0,0
"   	 	 	     אדון בעזו יוצרי / אורה והוא בורא חשכה;    נפשי, לפניו שוררי / כי נעלה על כל ברכה!    דברי רננות דברי / לאל אשר תאות מלוכה,    צדק ועז עטה, הדר והוד לבש,    עושה פעלותיו בחכמה.        באתי ונפשי שוקקה / למעון אלהינו וביתו,    לו נכספה כי חשקה / לדבק בתורתו ודתו,    לשמר בריתו נשקה / כאש בלבי אהבתו,    לכן אחלה את פניו בשיר חדש    אשיר בניב שפה נעימה.        ראשים עלי ראש ישאו / כסא אדוני האדונים,    דברי קדשה נשאו / ולברכו המה נכונים,    ובמלאכותו יצאו / רצים ברב כח ואונים,    זכר גבורותיו ימתק כצוף ודבש    להם, בלי מאכל מאומה.        מיטב אמרים בוטאים / מודים לצור לו הגדלה    ויהללו אותו – ואם / הוא נעלה על כל תהלה,    הן זה אלי זה קוראים: / 'קומו, הכי זאת על תפלה!    נורא שמו, יגדל לעד ויתקדש' –    כלם כחד עונים באימה.           ",0,1,1,1,0,0
"   	 	 	    ולה פי קום דכל עליהם פסמעהם [יקרון] אלתלמוד עלי גאיה מן אלתחריף פוצפהם ווצף אסתאדהם  ולו (שיר) על אנשים שנכנס אליהם ושמע אותם לומדים את התלמוד בתכלית השבושים ותאר אותם ותאר את רבם     הירהב הזמן ברבי ורבא,   /   ואם ביניו ובין תלמוד מריבה,  ולכן סדרו על פי פתאים,   /   מתי בטן ואדרת ושיבה,  וכל בער אשר יאמר: אני הוא  /   מפיבשת, ורב האיי כציבא?  ידמו כי בציציות וזקן    /   ומגבעת יהי איש ראש ישיבה!  זכר, אחי, בלכתנו שנינו   /    אלי בית התפלה, יום ערבה,  ושמענו חמור נוער וצוחת  /    בני בקר, והם גועים, קרבה,  ושחתי: מי אשר שת בית אלהים /  כמו רפת – והיא חטאת וחובה!  ואמרו: אין חמור ומריא בבית אל, / אבל קורים במסכת ובבא!  ואמרתי: המירותם תעודה  /   ותורה – ואני אנה אני בא?  ובאנו זועמים אל בית אלהים  /   – ומי יתן ונטעה בנתיבה! –  והנה רב ותלמידים מנידים  /   לראשיהם כערער בערבה,  בפיהם גדפו הלל ושמאי  /    והכו על לחי רבי עקיבא,  והרב יאריך להם טעמים  /    ויטרף מלשונם אות ותבה,  וישבתי ופני זועפים מן   /    אשר אראה, ונפשי בי עצבה,  ושאלתי שלום הרב בכבוד –  /  וענני כאיש מדון ואיבה,  והחל לענות מאה ברכות  /    בקול עבה כקול המון וצבא,  וברך אל למען איש בראו  /    ולא אשה – השיבותיו תשובה:  התשית נפשך מן הזכרים –  /   ואל יעיד בך כי את נקבה!         ",0,1,1,1,0,0
"   	 	 	     עיר זאת היושבת עלי חוף האין,  לנצח טבועה בדממה, רע זוממת –  שכבו נכנעים כל דריה, נפשם עוד עוממת,  עד כי ישלחו אלי ארץ אין לחם ויין.      עדה חרישית היא, שכח פה עולם.  אולם עם ערבים עליה יגבר כה הפחד –  ופתע אל צד החיים יללת נערה מתלקחת,  אשר רחקו והלכו, עד בלי ישמע קולם.      כל ערב ובקר אל מוך ערפל, בו הולטה,  פורצים צלצולי פעמונים כעורבים שחורים,  ועל שוכני המטה יתנפלו לבשר התורים:  היום כבר נסע השכן ומחר כן תסע גם אתה…   [המקור האשכנזי]   עיר זאת היושבת על חופי האין,  משקעת לנצח בדממה זוממת –  שוכבים דריה נכנעים, עוד נפשם עוממת  עד כי ישלחו אל ארץ אין לחם ויין.      עדה היא חרישית, פה שכחה העולם.  אך יגבר עליה הפחד עם בוא בין ערבים –  ופתע ימלט בכי נערה אל עבר החיים,  הרחיקו והלכו, עד בלי נשמע עוד קולם.      כל ערב ובקר יגיחו מתוך העלטה  המוני צלצולי פעמונים כעורבים שחורים.  ועל שוכני המטה יתנפלו לבשר התורים:  היום נסע השכן ומחר תסע גם אתה…        ",0,1,3,4,0,0
"   	 	 	    [אהבה]   אהל משכני' / צור, הקימהו במעוני!  בבוץ הטבעו רגלי ותבחר מחנק נפשי,    עצמו מצמיתי עלי ולא יגה שביב אשי,    אצעק: מתי מתחת ידיהם אצאה חפשי?    אמר לאדוני:    אותי לאט / תנחה והט / אזנך ואת    תשוב תעלני!  רבי אם עצם כחו והצליח נפלאות,    ישחית עם שפל צדק וירגיע נוראות,    יכבד העון ויליץ ולא יאמין לקול אות –    יונתי, ביני    כי נע ונד / יוציא ביד / אל, הוא לבד    אחד ואין שני.  השמיעי קולך, כי עוד מעט תחסי בצל גואלך,    קרב את קצך, רני והרחיבי מקום אהלך,    תשובי אל עיר חמדת ישועתך ולגבולך;    בית ציון תבני,    יתמהמהו, / יתלהלהו / צוררים – והוא    ילבישך שני.  מקשיב קול נענה יאזין לשועתי ולי יענה:    'עדר הנפוץ הנה יבקר עוד וימנה,    גדר הפרוץ נכון יהי לעד ויבנה,    לדביר ארמוני    אקח מחו– / ללת וחו– / שקת וחו–    לת אהבה אני!'         ",0,1,1,1,0,0
   	 	 	    אין בגנזים / ר'    אין בגנזים כגנז  עצות בנפש ליום זר  וכמו המון יד בטרם  בוא מהומה מפזר.          ,0,1,1,1,0,0
   	 	 	         שזופה נזופה / בשבלת שטופה  מה לך כפופה / בלי קומה זקופה  תשב עטופה / כשושנה קטופה  בכל עת אשר תגור / כלי מות חגור  תצפצף כעגור / בתוך מסגר סגור  היה לה צור צנה / מאוסה תהיה לראש פנה.      לפני משנאי / אני תמיד נכנע  שאנן ורענן / ואני נד ונע  ילעג וישאג / וידו לא ימנע  אקוה לעת מרפא / ואוחיל ואצפה  ואשים יד על פה / בלב נכפה ונספה  כחנה מול פננה.      מה לך דוה לב / במר לבב יעטף  אפיו וכפיו / בדמעתו ישטף  זרע לך צדקה / כי חסד תקטף  הלא עול ימס / וגם יהיה למרמס  וחץ שחוט נכמס / לכל אוהב חמס  לזרע מי מנה.      הלכו שנותי / ביגון ואנחה  אקוה רוחה / והנה קול צוחה  בטרם צרי בא / נפשי נלקחה  דוה לבב נאנח / קוה ואל תנח  לאל כי לא יזנח / ומאויב תהי נח  ותפרח כמו גנה.      חלו וכלו / עיני מיחל  זעפך אשא / ונאלמתי כרחל  אולי מצוקי / יהי לפשעי מוחל  בחסדך אל תדכה / נגוע ומכה  בלב נשבר ונדכה / ליל ויום יחכה  לישעך אל קנא.      קשורה ביד צר / כצפור בכף תינוק  ידחק וישחק / והיא תאנק אנוק  שמעי נא עניה / יושבת צינוק  צפי לי וחכי / מהרה אנכי  אשלח מלאכי / לפנות את דרכי  בערב בכי ולבקר רנה.          ,0,1,1,1,0,0
   	 	 	     צרי טבח הכינו ויאמרו זאת קוינו    לולי צור בו חסינו אשר בחסדיו נפלינו    כמעט כסדם היינו לעמרה דמינו  יום צמח סלון ממאיר צמח כנגדו בן יאיר    היתה סיבה לי להשאיר פליטה ואפלה להאיר    ולכן שמך בשיר נפאיר ולך אלהים הודינו  דרך כוכב איש ימיני בו אמצת יד ימיני    הוסר סרפד מהמוני ועלתה הדסה תוך שרוני    המים אז לשבר גאוני לשמעתי האמינו  לי הדרש צור בצעקי ואזור שמחה שים שקי    והעלה להראות אור צדקי את כוכבי נשף חשקי    יום ימלא בך שפקי אז ימלא שחוק פינו        ,0,1,1,1,0,1
"   	 	 	       צרה! לזעוק “עננו”!    ברום אין פס ענן.    הגד, מה תהא עלינו,    שדי הזלדגן!    כל קש כחץ תקוע,    פצועה האדמה.    רם רן שלבוק מבוע    בזלעפות חמה.    אך מה מבוע לנו?    זרזיף צריך, מבול!    –עוף יה, המלץ עלינו    לבל יאבד היבול.        ",0,1,4,4,0,0
"   	 	 	    מה שהיו ליצני הדור אומרים / י""ל גורדון  [לשרה שפירא]     לו יצא יצא הקונטרס הזה 1לאור    היו אומרים על מחברו ליצני הדור:    כל ימיו הרבה עלינו זמרת נבליו    ולעת זקנתו סר רוחו מעליו    ויאמר את קסתו מידו הפיל    ותבא עלמה תופשת מחט ועט יחד,    ותגש לו מנחה, רקמה מעשה מחט,    ובקופא דמחטא העלתה את הפיל.        “פטורי צצים”, ראה הערה בשיר “מכתב מאת יהודה לשרה החמודה”.  ↩           ",0,1,3,3,0,0
   	 	 	     ידידי נהלני על גפנים / והשקני ואמלא ששונים    וכוסות אהבתך ידבקו בי / ואולי הם יניסון הֽיגונים    ואם תשתה באהבתי שמנה / אני אשתה באהבתך שמנים    ואם אמות לפניך ידידי / חצב קברי בשרשי הגפנים    ושים רחצי במימי הענבים / וחנטני בחרצנים וזנים    ואל תבכה ואל תנוד למותי / עשה כנור ועוגבים ומנים    ואל תשים עלי קברי עפרים / אבל כדים חדשים עם ישנים.        ,0,1,1,1,0,0
"   	 	 	     עמך טובעים בדם, ואת אומרת שירה!    ושמש של טבת מתוך חיוך מבכירה    אל כר עריסתו של רך בכור ונמול:    יש אשר לא מכאן ואין מחר, ואין תמול…    נתלית במכחלים, ומלטיפות זהבה    למברכים מאל ולאיש פיו אל קבה,    בענברי שקיעה ועם שחר-אור מאדם,    לנה בענפי הדר, שמה בפז הודם.      הים – קבעת אור, קבעת של ענקים,    הים מלשת1 תוך ירקם של מעמקים.    האם יפקד היום סגלות כל-המחמדים    לזון עיניו בצחוק תרשיש2 ואזמרגדים,    בזיקי הספירים, בערמות פרוזים3,    אורות מקדם-אור, שביבי-עולם גנוזים?    ובעבור ענן קל-אבר חובבי מרום    יועם יועב, עליו סגלה חורת תקרום.      קדימה קו-ההר, זועם וכחלחלי…    אני יודע שיר, השיר יפה, ואך לי:    תרג-זהבהב ורדי, כעור אשר לנמרים    מטרם בראשית, הפכו היו פה הרים.    גם זעמם קופא, הזעם לא עוד נקם,    אל גחרי קדומים הוטל קולם זה הנם.      כוכביך – שמשות זעירים, ביד נדיבה    זרעו על שדה קטיפה של יקינטון שכבה.    כוכביך – שמשות, הלילה הוא יענדן    זר אור לשיא ההר, ענק ללב-הירדן.    תלי חרבות-עולם עליך ביתמותם,    אין פלטין מלכים מלא שירה כמותם!    ומי ישיר שירת כל-גוש וכל – “חניתה”,    אשר כללו גבורה אין כח להמיתה?        יפצה הים את פיו, בחרבה בה לגער,    יקום משבר אחד עד סלמה זה של צור;    תדור מאור חמה, בעריפיה תחור;    וזרע הכוכבים ימק כבר בו נבר    חזיר-בר רעבתן; קולו יתן מדבר    במלא כל חללו הערירי הסר;    ויתעותו הרים, משיא רמות עד תהום,    כביום בו התעותו להיות ככר של סדום.      משיר תשבת צפור-הגן ונאות-הציה,    אם לא לאניה, אם לא לתאניה…    ואת ארצי-ארצי, שכורה מאור, צעירה,    עמך טובעים בדם, ואת אומרת שירה!   תל-אביב. 1939       Malschїt  ↩    Aquamarin  ↩    Türkis  ↩           ",0,1,3,4,0,1
"   	 	 	     ועוד מעט ומותר חיי יתם    במעשי חן, הקטנים והיקרים;    וכזקן שש אל ריק – את עיני ארים    לגדול ולרם, שאחרה עתם.    וחרות זו נבחרה, אור הרוח,    בה נגלה לי בעוד-עת כל ריק לי ארב,    בה רחב לי העולם גם במצריו, –    היא תהי לאט לאור עצבי הזרוח.    וכאיש לא יבחר שוא – אז אבחר שבת    וראות בידי אלמונים כל יקרם;    וחן לי זר, הזמן על אלה קרם,    אראנו שי לתקופה מתקרבת.        ",0,1,3,4,0,1
"   	 	 	    אהבה     אערך שיר ורנתי / על שפתי.    בך, אלי, שברי ובך כסלי / בעמלי,    שם כבודך לעד משוש גילי / הוא לי,    מאמרך תמיד במאפל[י] / נר לרגלי –    ראש דברך אמת ובחלותי / הוא חיותי.    רצצו את לבי ועצמותי / מעוותי    וירשו [אהלי] וחצרותי / שונאותי,    הן עלי זאת תמיד באנחותי / […..]    [….]בה [עלות שכינתי] מעותי.    ׳העבדתיך לזר ויסרתיך / בעונך –    הן אני שב בחן ורחמתיך / עוד ואבנך.    אם עזבתיך באף והכעסתיך – / לא אענך,    עת חמתי אזכר לרעיתי / אהבתי.    מברואים חלקי את וגורלי / את וחבלי,    הן אישר לעלות להיכלי / לך שבילי,    יום רצוני ״אישי״ ולא ״בעלי״ / תקראי לי –    אז אעורר לבת אהובתי / את בריתי.׳        ",0,1,1,1,0,0
   	 	 	     בי צבי נדר תארו גוף ראיו לכלא    לו ברית שמר מאהביו לי כוס ימלא  על סעיף כסף אור פני שמש צץ וחנה    כל יקר אסף ויהי בלבד לו למנה    אם יהי חשף זהרו אור ישאל לבנה  אור כסיל קדר עת זרוע הודו יגלה    ובשי מאמר כל נדיב לב פניו יחלה  מהדר שחק נחצב או ספיר יסודו    נד וממרחק יאחז הלב תוך מצודו    כי בעת יצחק על בכותי מרב נדודו  תחזה מדר טוב בחוט השני ממלא    מבלי חמר אשכרה מעיניו ואחלה  יחשך ריבו כל מריבי פניו בשורו    כי בעין לבו יחזה חליי מבשרו    מחמד ניבו לב אנוש יגהה ממזרו  מעשיו בחדר לב בעפעפים כחולה    הן בלי מכמר לכדו לב כסף וכלה  צד ולא צדה לב בחץ עינים שכורים    בן צבי רדה לא בכחו ככפיר יערים    לו כאש מוקדה רחקו אך זכרו יערים  מזמן נעדר צוף במתק חכו יסלה    בו דבש נשמר כי בטעמו מרפא לחולה  אצפנה אוני אך לשון דמעי יענה בי    כי אלי עיני נעלה אד מחם לבבי    אחליק מעני אל יריבי בלשון ערבי  מן עשק יעדר ואנא עשקת גזאלא    ואחר אסמר קד מלא אלאפאק גמאל.        ,0,1,1,1,0,1
"   	 	 	    [סוד לבי ומצפוני] /        סוד לבי ומצפוני    גלו נחלי עיני.       מריב, החשה הרף!    צבי למד טרף טרף    עז פנים קשה ערף,    חשקו העציבני    ובלי לב עזבני.      עפר דללו מתניו,    שמש רד למול פניו,    ובחצי שתי עיניו    את נומי גזלני    ובכל פה אכלני.       לא אשכח ימי חלדי    ליל שכבו אלי צדי    על ערשי ומרבדי –    עד בקר נשקני    ועסיס פיו הניקני.        מה נחמד וטוב דרכו,    מה מתוק פרי חכו!    אך שקר וריק נסכו,    התל בי ורמני,    ובלי חטא הדמני.        יום לו כלתה עיני    ולקול צללה אזני,    נחשתי ברב-עני:    כם אחסן לה טני    עסי ירגע וידכרני.        ",0,1,1,1,0,0
"   	 	 	    ואלעאשרה והעשירי    ∪ – – – ∪ – – – ∪ – – ∪ – – – ∪ – – – ∪ – –     היש תמה במגדיל פה בחברה ולא דבק אלי חכו לשונו,    ובנושך בתפוח ולא נש־ ברו שניו, ולא נחנק גרונו?        ",0,1,1,1,0,0
"   	 	 	    ילד בעל כשרון נפלא לחכמת הזמרה  1.   בן יקיר, בן פרת, הוי, ילד נעים!    הוי, למה כה חשת עלות שמים,    למה גועת עת פריך עוד בסר?    עת פריך – הוי, לא יתר ממקומו! –    עת כשרונותיך – הוי, אבך עלימו! –    עת פריך, כשרונך, פרח בסתר    2.   עת רגשות חן ויפי בך פרחו,    עת נגהי זמרה בלבבך זרחו,    עת בך ראיתי נפש עדינה;    על כנפי הזמרה נפשך רחפה,    מגן השיר לה זר־פרחים קטפה,    ככרוב יה השמעת נעם קול רנה.    3.   נפש זכה, למה ממרומים ירדת?    עם גו כצל ילך, הוי, למה נצמדת?!    למה על שמיו רק שחר הופיע?    למה באביב ילדות צעד לקבר?    הה, הוריו גם יודעיו יבכו על שבר! –    למה חץ מות אל ילד הגיע?    4.   ילד עם לב רגש למה לא יזקן?    ילד לא יזקן מה לו רגש יסכן?    אך הרבות תאניה עת כי איננו!    אך הה! בן אדם אם גם ישאל למה    אז יקשב מענה רק שקט ודממה,    אך חנם ישאל, הן אל לא יעננו.    5.   הן אל לא יען מן רעש הסערה,    חות דעת כי לא יחטיא השערה    כי כל משפטיו על צדק כוננו    רק האמונה היא תען ברמה:    הס, אנוש מתלונן: הבט נא שמה!    הן שמה עוד חיים חדשים לנו.    6.   אז חיש אנוש אמלל ידם, ישקט    ויקוה כי נצח כסלו לא יקוט,    כי אחרי מותו עוד יקום לתחיה;    ומקור כל אסון אם לא נדענו,    גם תכלית כל פגע אם נעלמה מנו    נאמין כי שם שם יש עין צופיה!       אדר, תר""ם, ווילנא.       ",0,1,3,3,0,0
"   	 	 	    סליחה     אלהי יערב שיחי לנגדך / וערבני ועזרני בחסדך:    ויום פשעי יסבני, תרחף / עלי לבי לבל אובד בפחדך:    ראה כי מאויי לעשות את / רצונך ולתיצב לנגדך:    ולכן אל תדינני כפשעי / וזכרני בזכרון טוב בפקדך:    וממצר בעת אצעק ואהים / אלהי יערב שיחי לנגדך:        ",0,1,1,1,0,0
"   	 	 	     הסערה בערפל שמים מעטפת,    עת סופות-שלג תחולל:    רגע היא הומה כחיה טורפת,    ורגע היא בוכה כעולל;    רגע תקרקר הגג שמלמעלה    ועל-חצירו היבש תתרפק,    ורגע כהלך המאחר בלילה    על-אשנב החלון תתדפק.        שם סכת ביתנו כושלת, נופלת,    ואבלה מה-היא ושוממה.    מה-תשבי לך, זקנה, נדהמת, נבהלת,    שם אצל החלון דוממה?    הבסופת הסערה בחוץ מתהפכת    את, חמדת כל-נפשי, נדהמת?    או קול המון פלכך שידך תומכת    הממך עד רגע נרדמת?        נשת-נא, חברתי, את רע מושיע    לעתות ילדותי הכהה,    נשת-נא בצרה; אי פה הגביע?    אז יעלה גם-לנו עוד גהה.    שירי לי שירך על „דרור שישבה    בדממה על-חוף מים רבים ”.    שירי לי שירך על „נערה נעזבה    שהלכה יום יום למשאבים ”.        הסערה בערפל שמים מעטפת,    עת סופות שלג תחולל;    רגע היא הומה כחיה טורפת,    ורגע היא בוכה כעולל.    נשת-נא, חברתי, את רע מושיע    לעתות ילדותי הכהה,    נשת-נא בצרה; אי פה הגביע?    אז יעלה גם-לנו עוד גהה!          ",0,0,2,3,0,0
"   	 	 	     תאות לבבי ומחמד עיני –    עפר לצדי וכוס בימיני!  רבו מריבי – ולא אשמעם,    בוא, הצבי, ואני אכניעם,    וזמן יכלם ומות ירעם.    בוא, הצבי, קום והבריאני    מצוף שפתך והשביעני!  למה יניאון לבבי, למה?    אם בעבור חטא ובגלל אשמה    אשגה ביפיך – אדני שמה!    אל יט לבבך בניב מענני,    איש מעקשים, ובוא נסני.  נפתה, וקמנו אלי בית אמו,    ויט לעל סבלי את שכמו,    לילה ויומם אני רק עמו.    אפשט בגדיו – ויפשיטני,    אינק שפתיו – וייניקני.  כאשר לבבי בעיניו נפקד,    גם על פשעי בידו נשקד –    דרש תנואות ואפו פקד,    צעק באף ""רב לך, עזבני,    אל תהדפני ואל תתעני!""  אל תאנף בי, צבי, עד כלה,    הפלא רצונך, ידידי, הפלא,    ונשק ידידך וחפצו מלא!    אם יש בנפשך חיות – חייני,    או חפצך להרג – הרגני!          ",0,1,1,1,0,0
"   	 	 	     שוב אשמע אנחות, שוב הרג ואבדן…  עד אנה, צאן-טבחה, עד אנה  לא ירוה מדמכם השואף לדמים,  לא ישיב החרב לנדנה?…    משתומם והלום מאנקת-יאושכם  שוב נצב אנכי על קברים –  על קברים חדשים – ולבי, אוי לבי  מתפורר לשברים, לשברים,    ומעיק ונוקב עד תהומה של נפשי  מין רגש מדכא של כלמה:  כאלו מתביש אנכי בחיי  לפניכם, המתים על בלימה…    וכאילו עיניכם-זכוכית תשאלנה  בקשיות שאלה נזעמה:  שלמה לטבח הובלנו רק נחנו  ואתה חי חי עוד, שלמה?…    אמנם חי אני… אך אוי אוי לחיים,  המיחלים לרחמי אכזרים,  הנתונים למשחק בידי כל מתעלל  וכסוחה בחוצות מפקרים.    עדין חי אני… ובקשקוש-שנים  אתכוץ בחשכת הזוית;  מתכוץ אנכי וקורא ודויי,  קורא ומצפה למות,    שיבא ויגזל על כרחי את חיי  וירמס לארץ נבלתי;  ומוטל סרוח בפשוט-אברים  ארוה בדמים אדמתי.    כבר יצא, ידעתי, גזר-דיני הקשה,  כבר מוכן ומזמן תליני…  ונפשי תתפלץ מאימת המחר  בו אסוף בודאי גם אני.       קוסטופול       ",0,1,3,4,0,0
"   	 	 	     מי זאת המענגה בדבש מליה,    בלבב האיש יצחק עוררת חשק?    הנהדרה כליל בכלי דמשק,    אל אפריון חפה נושאת רגליה?        מי זאת הנשקפה, כי על עיניה    הילד המוחץ הפקיד הנשק?    אך ההדר היה תמיד בן משק    על זהר יפעתה וצבי פניה?        בינותי בבנות, רק לא מצאתי    אחת בין היפות נוה ממנה.    כי על כלנה היא טובת העין;        גם אל הכוכבים עיני נשאתי,    לראות אם כדמותה אמצא בהנה,    ואפן כה וכה, וארא כי אין.         ",0,1,2,2,0,0
"   	 	 	     אספתי את פזורי מעם ועם,  כי רב חובל אני, מפליג על צי יגון;  מים סוער אותתי אל חופים:  עזרוני נא מעט חתור ועד עגון.    בעצם יום אני רוצה לגעות בבכי,  לגל האבן הכבדה מעל נבכי,  זה נבך הדמעות הגועשות,  נקוו ללב מכל ימים ויבשות.  אבכה מול כל תפוח ואשכול  וכבד דמעתי עם כבדכם אשקל,  מה יכבד ממה;  הפרי או הדמעה.  וקום תקומי, ארץ, עם בכיי  ובדמעותי תחיי, תחיי, תחיי.     (נוסח נוסף של השיר ‘אספתי סחר יגון’, הכולל גם את השיר ‘קום תקומי’)       ",0,1,3,4,0,1
"   	 	 	     א    מדוע אזלת כחי, לבי פצוע ובכבדות רוח אשאפה?    רוחי יציקני ואת יגוני לא תוכל לתאר כל שפה;    ערבה לי כל שמחה, כל ענג נהפך לנגע.    יש בי אמץ לטרף נפשי בזה הרגע.    וכל אשר נראה לי מאז מלא חן ויפי    וכל יקר לי מאז –, הן לי עתה אך דפי.     ב    ומי קשרני עלי אדמות בעבותות וחבל?    מי הושיבני בבור זה אשר בו שלטת 1ההבל?    כל יקום נתעב, ובכל מקום מגרעת;    ובחקי הבריאה לא אראה כל דעת;    אך צללים עוברים, משאון וחזיון,    והכל יעוף לפני כחלום והגיון.  מאקאוו א' לך התרל""ו        שליט.  ↩           ",0,1,3,4,0,0
"   	 	 	     בגלוי ובסתר נאבדה    בתפת החיים ההומה;    שערי החיים ננעלים    ואנו מאחרי החומה.    אם רפים וחלשים נולד,    כצאן הטבוח נאבדה;    באנחה כבושה נשלימה    את דרך החיים הכבדה.    והיה אם יחזק רוחנו    ולא נכף ראשנו במהרה, –    וחזקו החיים עלינו,    ואנחנו נכנע במארה.    ובקללת עולם לגורל,    בצמאון לא נשקט ובתאוה    לא מלאה לחיים הגדולים –    לחנם נתחנן ונשוע.    ושנואי-החיים וחומדי    החיים היפים והמרים, –    על חומתם נשתער,    ונדפק על פתחי השערים.    אך איש לקולנו לא יאזין    בהמון החי ומתהולל,    רק דרך החרכים נתבונן    לחיים ושאונם ההולל.    ובלהט צמאון לא נשקט    ובאש תאותנו לא מלאה,    לחומת האבן הבצורה    ראשנו ננפץ בקללה.   1904       ",0,1,3,4,0,1
"   	 	 	    עליה וירידה /        במרכבת השירה הנשגבה,    רתומה לכרוב בעל כנפים,    אני ישב וחשב מחשבה    ורכבי ינשא שמים.        כרובי על כנפיו ישאני,    כאמן את ינק על שכם,    אז כדור הארץ תחתני,    אראה כדמות ככר לחם…        ומהר ימשך לבבי    מטה כאל אבן שאבת,    וארצה ממרמי מושבי    אפל מעל כרוב המחשבת…        ",0,1,3,4,0,0
"   	 	 	         אנוש חציר ייבש / ובמות נכבש / וגוש רמה ילבש / ויובל לקברים    ולמות נצב / ואליו הוא נחצב / וסופו הנקצב / לעפרות מדברים    והחי הנגבר / עלי מה יתגבר? / ומחר למדבר / יהושם מדרים    ולא יועיל הונו / וחילו והמונו / ועוד כמעט אינו / בבית ומדורים    ולא יועיל קרוב / ולא ממון לרב / והמות יארב / לחטפו כנמרים    ולא יועיל מטמון / ולא יעזר המון / ולא יתר אמון / ביום מות עוזרים    וגבור הנאזר / ליום מות נחזר / ולקרוב יכזר / ויהיו לו זרים    והחי הנמעד / ולקבר מועד / ולא ימצא מסעד / לנפשו מבורים    וזה הוא המקרה / לכל אדם יקרה / כברחת נזרה / יהובל מן זורים    ואדם הגבור / עדי מתי יגבר / ובעפר לקבר / ויוסר כגרים    והודיעם גדלו / כבר אין הועילו / ולא יוכל גאלו / ביום איד ושברים    ולעפר נשבר / ויום מחר נקבר / ויעבר המעבר / ויהיה מעברים    וישכח זכרו / בדורו ומדורו / ורעו ושארו / בלי לשמו זוכרים    ויאמר איו / בעת יקח דיו / ולשכן את עיו / ברגבי מסתרים    ויוסר האביר / אשר היה כביר / ועל כל מכביר / בחייו לדברים    ותאבד תוחלת / ותסור ממשלת / לעולם אולת / ודברי נעתרים    ושהיה כוכב ־ / והיום הנה כב / ועוד אינו נעכב / ונעתק לעפרים    והעם הרוהים / בפחדו ותמהים / עלי יומו נוהים / והומים נשברים  וסרו הבינות / ובטלו חשבונות / ואבדו עשתונות / אשר היה מערים  ובשל הקציר / כגפן הבציר / ונמשלים חציר / במגל נקצרים    וחילים עם צירים / אחזום ומצרים / ואינם נעצרים / וגם לא נבצרים    וגבור הבצור / כלו היה נצור / וכאשכול בצור / ולזה נוצרים    והכל הוא בולה / וימות גם יכלה / ויסור לכלא / וישב דור דורים    וישתה תרעלות / ויפל בנפילות / ולא יוכל לעלות / ביום איד ומזורים    וילך לתעלות / רגבים ומחילות / ומזור ותעלות / לחליו נעדרים    מהרה ישתולל / כגפן יתעולל / כדשא יתמולל / וישכב בחורים    ואיה העמים / ואי משפחות קדומים / ואיה האימים / ואיה גבורים?    ולא מצאו פדיום / ביום מות איום / וממוקשי היום / כליהם נעדרים    ידידי, מה תכאב / ועל מה זה תדאב / ותבכה על האב / במספד תמרורים    ותשא ביללה / ביומם ולילה / וגם קול כחולה / ודמעתך תזרים    ועד מתי תחיל / במו צירים וחיל? / ודם לאל הוחיל / אלהי היצורים    ינחם לבך / וירבה טובך / וירים אביך / בחברת הישרים    ויגיה צהרו / וידליק את נרו / וארחו יזהירו / כנגה המאורים.        ",0,1,1,1,0,0
"   	 	 	    I: הדיגים (שוטלנדית)   שלש-המה דיגים היוצאים לפעלם    בערפל, באפל, על-במתי הים;    הם הוגים בנשיהם, בבניהם ואהלם,    בעינים מביטות אחריהם משם –:    העבודה לגברים, הדמעות לנשים,    וכבדות הדמעות והחיים מה-קשים –    וקודר סוער הים.      שלש-נשים מביטות ממגדל הצופים    הימה, התהומה, לנגה אור צר;    מביטות לסערה, מביטות לחופים:    כבר צפים מעט קרשים – ומשוט – ושאר –:    העבודה לגברים, הדמעות לנשים,    וכוזבים הגלים ובוגדים הקרשים –    וסוער קוצף הים.      שלש-גופות מוטלות על-פני החול דומם.    כבר נוצץ השמש, כבר שוקט החוף. –    שלש-נשים מביטות על-פני החול דומם,    מביטות באין אמר, מביטות באין סוף –:    הדמעות לנשים, העבודה לגברים,    וקצרים הימים והחיים מה-מרים –    ומאיר נוצץ הים.   II: שערותי היו שחורות (יפונית)   שערותי היו שחורות. מן הדבדבנים    פורחים, עפים, נופלים על-פני הדשא הירק    הציצים הרכים ולבנים.    והנערות שם מחוללות ועיניהן בורקות ברק,    ואדמות הפנים –    ואני מחולל עמן. שערותי היו שחורות…      על-פני ירק הדשא בלבן-הדבדבנים    בין מטרות שלגי ציצים    מחוללות הנערות אדמות-שחמות פנים,    ועיניהן רובות גצים, ועיניהן בורקות חצים –    ואני מרחוק אביט, אביט למעצבה.    שערותי הפכו שיבה.      שערותי כבר לבנות. עוד מחוללות הנערות –    מה רחוקות, מה-זרות!    והדבדבן1 עודו צעיר, והגנה מה-צעירה –    ואני עטוף אדרת יושב אל-הכירה.    שערותי היו לבנות…   III: זועות   גשם טורד, גשם דולף, טיף-טוף, טיף-טוף –    ואין חלוף ואין סוף.      ואד עולה, אד רובץ, וכמו בדיל על-הלב –    ואין פצע ואין כאב.      ורק טיף-טוף, רק טיף-טוף, ורק אד ורק הד –:    לך רד! לך רד!      וקול צליל מן-החשך מה-ממשך, מה-זר –    וכמו מות קר.      מה-קול זה, מה-בכי זה הרועד ביקום? –    לא ידעתי מאום.      הולך-ובא מה. עוד מעט, עוד מעט    ויד עלי יט.        הניקוד “הדבדבן” מופיע במקור המודפס – הערת פב""י  ↩           ",0,1,3,4,0,0
"   	 	 	     חטאת דורי הקיאתני מלועה  ואנוס מדברה;  ותהי יללת המדבר לאב ולאם לי  ולאחי בצרה.    ואבא בסלע גרום שני הסופות  ובנקרת צור מגור;  צור איתן! את־כפך עלי הנחת  וסגר עלי סגר.    ותהי פי הצור לי למולדת הזעם  ולמקדש המארה;  ושם את־החזות הקשה אטפח על דורי  ואת־רע הגזרה.    כי אמרתי: אל יחד בקהלם צל זכרי  ואף בשעת קללתי;  מרחוק יחרדו; ועל כנפי הסופה  תבואם רעתי.    פה אהרה אבדון ולא אשוב אליהם,  ולהמונם!  ובבא יום הדין – מאליהם ידדון  לקראת פני אסונם.    ובבא יום הדין – מאליהם יבאו  ופרשו את־כפם  לסלע תוכחתי, ובקשו כליון  הם, נשיהם וטפם.    ועמדו מול צורי, מולדת הזעם,  וספגו את־דברי האלה;  וכקבל את־לוחות הברית יקבלו  את־לוחות הקללה.        ",0,1,3,4,0,1
"   	 	 	    שירה יתומה /      הסכת ושמע: ממעמקי היער הדומם    כחרד וכנכלם שיר זמיר מתגנב לאטו.    גם עצב היער, גם חלל כל-העולם השומם    יגידו: מה-נמהר השיר, מה איננו בעתו.        הביטה! עוד טובעות רגלינו בטיט וברפש,    העבים כעין העופרת עוד תלואים באור;    הרוחות הרעות עד-נפש תחדרנה, עד-נפש!    המים הרעים עד-צואר יגיעו, עד-צואר!        היער? מה אבל היער! הוא אלם, הוא מחריש כמות;    כאלו לא-פלח גם-שבט אור אחד לבבו;    אלוניו וברושיו עירמים ישתקו וחלומם – צלמות,    כמו חדלו מקות לאביב וקיצם לא-יבא.        ורקב הרבה תקופות של-חרף נערם בעזובת החרש,    שלכת וקרחה של-הרבה שבועים ויובלים,    רקב פגרי אלונים עתיקים הפוכים משרש,    רקב שכבות המון עלים כמושים, יבשים ונבלים.        וכאבני מעמסה כל-נטלי הרקב יעיקו    על-קרקע היער ויחנקו בכורי כל-פרח    כל-אביב הפרצים לבצבץ, ובטרם יפיקו    את-נפשם – בחשך יאבדו, ימותו בקרח –       בקרח הנורא הצפון בחיק האדמה,    כל-קרן כל-שמש לא-תדע, לא-תוכל תמסנו –    אהה! כמה פרחי עדנים כבר נקברו שמה!    וכמה עתידים – מי ידע ומי ישורנו.      ועריה עגומה מסביב: העצים עירמים;    גם-אבני השדה זעפות וסרות צופיות    מתוך חרלים נמים הנדים יבשים ועגומים,    בין קמוש הרעד מצנה, רצוץ רוחות הומיות.      וזמירות אחרות הסערה על-אזן תזמר,    זמיר חיים נמשכים בלא-חמדה כלילות שוממין,    כעצבת יום סגריר, כילל סופת חשך המסמר    בשר תעה בישימון לא-דרך להשמאיל ולהימין.       ובעוד כלך רעד מצנה חדרת, ידידי,    כי-יפגע אזניך שיר זמיר המצפצף והומה –    האמנם לא-תנוד למשורר הבודד, היחידי,    ולא-תשמע שירתו כשמע קול שירה יתומה!       תר""ס, ערב פסח.       ",0,1,3,4,0,0
"   	 	 	    אהבה /      שדי, שובבה / חולת אהבה,    הומה לרגעים / על דת הכזבה.        יום רחק ידידה / נפשה מאנה    הנחם, וידה / על ראש נתנה    וביד מעבידה / דומה שכנה.    על כי שובבה / עיני דאבה    ובצורי רגעים / ביתה חצבה.        צועקת והומה / מיד לוחצים,    כי משמע ודומה / אותה קולסים,    גם גדר וחומה / יחד פורצים.    איך לא עזבה / פתאם עזבה,    בין שני רשעים / לוהטים שכבה.       חזיוני כתבה / הן מה נחתמו!    רעיוני לבבה / למאד נפעמו.    כל יושבי סביבה / בה ילחמו,    על כי אוהבה / פתאם עזבה    בין זרע מרעים / בדד ישבה.        ""קוראה ממצרים, / למה תיראי?    על כנפי נשרים / עוד תנשאי!    הן אשת נעורים / לי עוד תקראי,    רעיה נעצבה – / אותה אהבה,    כי על כל פשעים / תכסה אהבה!""        ",0,1,1,1,0,0
"   	 	 	         הרחק, הרחק עד למרגלותיו  את מעטהו הצמרי הים דחף.  וכעלם עירם –  הים והיום.      שערים לאין ספור יד נעלמה  עברה ופתחה מכל העברים –  ויזנקו עדרים  לבני־רעמה.      וכל גל מתקרב – על גבו הירקרק  ביהלם יעבור מאן־דהו זגג,  יעבור – ויבתור  את גב הזכוכית.      וכלה קורנת, כלה בזיו אור,  כדיגי כנרת בתמונת איקונין,  על דיגיה שטה דוגית.      ועל סלעי החוף צפור צבעונית  תלכסן העינים,  בולשת במים,  ותקרא לרעותה בקול רב־אונים.      ומעל לספינה על גבעל דק יפרח  ורד עדין –  ואור.     יוני 1938           ",0,1,3,4,0,1
   	 	 	     יקרה תהלתך גילי משוש לבי    צור מלספר לו שירים כים אצביע    הנה לשנות מקצתם להגידם    נלאו ולא מצאו ערך למשגבי    ואני כפי כחי אגיד קצת גדלך    אך לא כפי גדלך כי אין יכלת בי    דבק בך לבי ואשמחה למאד    צורי למען כי בך אשכחה עצבי    היום לך תערג נפשי וייטב לך    שירי וכל עוד יש רוחי בתוך קרבי.         ,0,1,1,1,0,1
"   	 	 	     אצלי הנך ישן, ילדי,  חרש לוטפה יד אמך  רגליך הורדות,  העגלות.      על ביתנו נשען  לילה כבד –  ואני הורדתי הוילאות.      ככוכב בודד  ידד עתה אבא נוגה  שם בין הריו.      מה-יבקש אבא נוגה  שם בין הריו?      אף בתכלת עיניך  העמקה  כבר תשכן עריגה גדולה,  ילדי.      מהרה תלכה מני –  גם אתה. –        ",0,1,3,4,0,0
   	 	 	     גבורות שכלך על מ-  אמרי חכך חכמה  ויתרון חך עלי-שכל  אשר ישנו בך אשמה.          ,0,1,1,1,0,0
"   	 	 	     הצדק את הדין, הלב הנכנע,    הצדק את הדין גם הפעם,    לא מרד, לא זעם.        בנוף הצפון שדות משלגים    טומנים הקמה המורקת    בסתר, בשקט.        שא גזר חרפך, הלב הנכנע,    ודמה לפרדות ההנה    לקיץ תצפינה.        ",1,1,3,4,0,1
"   	 	 	    וממה ששר, שבו הדור המבטא וחריפות הנושא, קצידה אל אחד מאחיו אשר שלח אליו בו ורדים (פרחי שושן).     קרא, הציר, עלי אחי שלומות / אשר נעדר דמותו באדמות –    אשר הזכיר ולא ישכח לבבי, / בעוד חי, מתנותיו העצומות,    בשלחו כף מלאה מבשמים – / ימלא אל בידו מנעימות!    אשר בה כל ירקרקת דמותה / כחולה כתנותיה פרומות,    אדמות נאחז מהם לעין איש / אשר נאחז ללבו מחלומות.    גויתן אדמה תוך לבושן / לארץ שכבה בין חיל וחומות,    ובן שוחק אשר אביו הדפו / ונאסף בלחי בשת ואימות.    ומהן שידען איש, ומהן / אשר לא נודעו והן סתומות,    אשר כסו צעיפי שש פניהן / כנשים מאנשים נעלמות    ויראון, בהסיר הצעיפים, / לאיש חמה אשר יקח נקמות,    ואפיהן כאלו פשעו בו – / והם לא פשעו! – מלאו כלמות.    וירא מפניהם אור כאור צח / בעוד שמרכבות ימים רתומות    ויראו מפלאות חכמה ובינה / לרואמו – ואינמו חכמות!    כאלו עין אנוש בראות הדרן / לבב שר שאפפוהו מזמות,    וכלבב איש מפחד מחלום, או / כנופלים יחלו למצא תקומות,    וכעיט אשר נבהל בתוך פח, / וכתלמיד במסכת יבמות.    ואדעם בשורי הוד דמותם / ולא אוכל לספר או לדמות,    כאישים שידעתימו בצורם / אבל לא נקבו עמי בשמות.    וברא הזמן גום ירקרק / ויצר כתנותיהם אדמות,    ומהן יעלה להב כאלו / בתולעת וארגמן רקומות.    ואכל הזמן עורם עדי דק / וכלה מבשרם העצמות,    ונבר מבלי פשע בשרם / כמו נפש נברה מאשמות,    והרחיף בעדם רוח בשמים / וארג בם ענן קיץ רקמות.    יבושון מכלות עין איש אליהם / וינודו לאנחת הנשמות.    ונפש האנוש תשמח בריחם / כלב חכם במצאו תעלומות,    ואמנם לו יהושמו עלי אף / נדוד שנה, אזי שכח תנומות,    ואלו נתנו למת, לקחם / ושמח בארון בם אחרי מות,    ולו באו לבית הגי, להוד ת-/ארם לא נכרו מהעלמות.    כרתום מערוגת גן, ובאו / בלי רגל ושוקיהם צנומות,    ועת כי שלחם השר לפני / חשבתים אגרות מלך חתומות,    בעת התפרקו יחד עלי כף / וגם התבוללו בה כערמות –    כאלו קנאו אחת לאחת / והגישו לפני העצומות.    כלילות הוד ויפי, לא חסרות / מאום, וכמפעלותיך שלמות,    תמימות כאשר הוא תם לבבך / ונבר מבלי עולות ומרמות,    מעידות כי לידך הנשואה / ברום עם כוכבי שחק תשומות,    ויכו מעלותיך בלחיי / בנות ימים ותהיינה כתמות.    ימלא עמך האל חסדיו / וירבה עמך גביש וראמות    וישמיד ממך ערים, וירים / מקומך אל עלי כל המקומות!        ",0,1,1,1,0,0
"   	 	 	     כעוף בכפו של שוחט פרפרת בידי,    גאוה זדונה.    חסמתי את פיך,    הדקתי הדק היטב הקמטים על גוך    ואצחק לאידך:    הגעתיך!    נקמתי ממך הפרחים שעקרת באבם,    הסיגים שגדרת נתיבי,    העולם שהכהית צבעוני קשתו.    רבצי בחשכת זויתך עד שובי,    עד שובי מאתו!      תל-אביב, תרפ""ו       ",1,1,3,4,0,1
   	 	 	     אני אשמח בך דודי לבדי    לפי כי נהפכו רעי לצדי    ולא אשמח בנסיוני ידידי    ולא אגיל בעת אמוט לצדי.        ,0,1,1,1,0,1
"   	 	 	     הרי ירושלים  החררים,  אשר בפספס עליהם צללי ערבים –  והתנמרו עם עור הנמרים.    הרי הישימון,  אשר בהשתפך עליהם האדם  לבקרים – והורידה כל אבן כרמון  על הכרמל, ובערה כאדם.    הרי מולדת,  הר הצופים והר הזיתים,  אשר ברדת  הלילה – והיו הרים־פגרים, הרים־מתים.    וברדת הלילה, האם לא לביא  מזנק אליהם ממדבר השממה,  ואם לא נביא  ישאג שם על ירושלים הנאשמה?    הוי, ההרים המטלאים  ברזל ונחשת, האם לא מכבים  מתקהלים בכם, וקנאים  לא יזעקו העירה בדרגות ובשלבים?    הוי, ההרים החשופים והקרוחים,  האם תתנכרו אלי,  אשר לא מעליכם גלשו המבשרים, השלוחים  בשם אדני?        ",0,1,3,4,0,1
"   	 	 	     א    בין להבת אלפי שנאן במקהלת שרפים    רבבות נצוצי אל כחצים עפים    הקשבתי קשב נורא, הס, אשמעה    שם מלאך-אל פתאם דאה    ועל רצפת שפתיו מלין אחדים,    ודבריו אורו כשמש בקדים.     ב    והנה דממה דקה ומעט רעש.    קול שמעתי כאשר יתפרץ הר-געש,    משפט על בני חלוף לגורלות החיים,    והמלאך דובר על נקלה, אי שמים!    וכאשר יחרץ כן יקום כן יהי,    לשבט אם לחסד, לשמחה או לנהי.     ג    אך אנכי למלאך לבי אהבה רחש,    ודבריו אשר קרא לי נעם לחש.          ",0,1,3,4,0,0
"   	 	 	    רהיט     ליראיך אותתיך תראה וצריהם תבוסס, / נתתה ליריאיך נס להתנוסס.    ליראיך בנים קראת, וטוב טעמך / נתת ירשת יראי שמיך.    ליראיך רצונך הראית כחקה נודעת – / יראת יי ראשית דעת.    ליראיך הטוב צפון, כי שכרם עליך שתו, / ולא ייראו עוד ולא יחתו.    ליראיך מאז אמרת כי פעלם תרץ, / על כן לא נירא בהמיר ארץ.    ליראיך קרב כדברך שנת פדיוני, / וייראו גוים את שם יי.    ליראיך טעם נאמת להבטיחם משוטניהם: / ׳לא תערצון ולא תיראון מהם!׳    ליראיך נצור חסד אבות, כי הם קרואיך, / אשר צפנת ליראיך.        ",0,1,1,1,0,0
"   	 	 	    א   לא על ארץ לבדה,    ידרוך אנוש היום;    צרה הארץ, יבקש    נתיבות במרחקי רום!    ימוד גבהי מרומים,    נהירין לו שבילין של כימה!    יתור מרחבי אין-קץ    במרכבתו על בלימה!    יתן צו אמר, וצמחו    לו כעוף כנפים;    נגולה התבל תחתיו,    ועלה עד לשמים!    צרה לאדם הארץ,    יבקש עולמות גבוהים;    השמים לאדם היום,    הוא, הוא האלהים!    * * *   ב   יאסור סוסיו, האדם,    הם, הם חבלי הגיונו;    כחות הטבע, כלם,    משרתיו, עושי רצונו!    עוף השמים יחרדון.    נשר מרומים צורח:    ""מעדן אוירי המברך    יגרשני אדם-פורח!""    ""ומי אתה כי תעיז    לקרוע מסוה העבים    מעל זהר פנינו?""    בתמהון שואלים כוכבים.    “אני”, יאמר האדם,    ""יצור דרי תחתונים;    בכל משלה ידי, אקשר    מרכבי לעולמי עליונים!    תהום ורום אישר,    אושיב שפלים את גבוהים;    שמים וארץ אאחה,    אני בראתי האלהים!""…        ",0,1,3,4,0,0
   	 	 	     ובמשך הקשת יאירו לפניו ארצות נעוריו.  שמש עזה ונדיבה וסוסים שחמים  על פני האחו.        ,0,1,3,4,0,1
"   	 	 	    (משירת בודלר – פואימות בפרוזה)   לאחרונה, הנה נשארתי לנפשי! מהרחוב בוא יבוא אל אזני קול משק המרכבות המאחרות. הנני ואהיה בודד לנפשי שעות אחדות רצופות ונפשי תהי נזונית מהדממה – אם לא מהמנוחה והשלוה. לאחרונה, הנה חדול יחדל מהציק לי ולנפשי מראה פני האדם, ואם אמנם יסורי נפשי חדול לא יחדלו, אבל היה יהיו היסורים האלה יסורי שלי ויסורי נפשי שלי. לאחרונה, הנה מצא אמצא לי את מנוחת נפשי, בהיותה צוללת בגלי האפלה.    לראש וראשונה הבה נא ואסגר את הדלת במפתח אחת ושתים; הרגש ארגיש בקרבי, כי יש בדבר הזה בכדי להגדיל את בדידותי ובכדי לבצר את כל אלו הגדרות והמחיצות, החוצות ביני וכל אשר מסביב לי.    אלה החיים הנוראים! זאת הקריה האימה ! יבוא נא לפני זכר הדברים, אשר היו אתי ביום זה שגז. נפגש נפגשתי את אחדים מאלה המושכים בשבט סופר והאחד מהם גם שאול שאלני, אם יש, אשר אפשר לבוא אל גבולות רוסיה גם ביבשה (כנראה, הוא חושב את כל אדמת רוסיה לאי אשר בים); אחר התוכחתי ברוח נמרצה את אחד המנהלים, המנהל את אחת ה“השקפות”, וכל הוכחותי לא מצאו בפיו אלא תשובה רק אחת: “השקפתנו – היא משמשת כלי מבטא לאנשים ישרים”, ויהי הדובר כרומז, לאמר: אבל לאפוקי כל אותם הז’ורנלים האחרים; שכל אותם הז’ורנלים האחרים – המנהלים שלהם אינם אלא נוכלים ורמאים; ברכתי לשלום כשני מנינים של בני-אדם, אשר מלבד כחמשה אנשים מהם, לא זכרתים ולא פקדתים מימי בלבי; גם ידים לחצתי כמספר הזה, מבלי אשר היו עיני בראשי להקדים ולקנות לי בתים לידי אני; בהיות הגשם הגדול, סרתי מפני הבטלה אל בית אחת המחוללות, אשר בקשה ממני בקשה נמרצה לרשם לה את ציור תלבשתה של ונוס; זחלתי גם זחול ואתרפס לפני אחד המנהל את אחד מבתי התיאטראות, והוא אמר לי, בהפרדו ממני:    – טוב היה, לו פנה אדוני בדבר זה אל מר צ., כי הנה מר צ. הוא האדם היותר מכבד והיותר נואל והיותר מפרסם אשר במחברים שלי; והיה אם יקום הוא לימינו, והצליח אולי הדבר לאדוני. יתראה נא, אפוא, אדוני את האיש הזה ואז נראה.    אחר זה התפארתי (ולשם מה התפארתי?) בדברי נבלה מזהמים אחדים שמימי לא יצאו מתחת ידי, וכחש כחשתי בפחדנות נמבזה שבלב דברים אחרים, אשר ידי אמנם חוללה אותם ובהנאת נפש גמורה – זאת ההתפארות לשוא, אשר בפלילים תובא, ורמוס ברגלים כל דבר גבה אשר באדם! – השיבותי ריקם את פני אחד מידידי הטובים, אשר בקש ממני טובת הנאה אחת, שלא היתה לי חשובה כלל וכלל, ונתתי מכתב מליצה לידי אחד נוכל ואיש מרמה. פו! כמדמה לי, שזה היה הגמר!    קשה רוח אנכי וגם בחל אבחל בחיים אשר מסביב לי ואשר בנפשי אני. ורוחי הנכאה הנה היא בוכה ומתלבטה ודורשה לה את תקונה בבדידותי זאת, אשר בדמית הלילה שמסביב. אתנה, נפשות אלה האנשים, אשר אהוב אהבתים וגם את שירי שוררתי להם, סמכוני נא, אוששוני וגרשו נא ממני את צל זה השקר, הוא פרי החיים הנפסדים יחד את בני איש, ואתה, אלי הטוב, תנה לי ואחבר נא שנים שלשה שירים יפים, אשר הוכח יוכיחו לי אני, כי לא הפחות אשר בבני האדם אנכי, וכי לא שפל ונבזה אני מכל אלה, אשר שנא אשנא אותם בלבי.          ",0,0,3,3,0,0
"   	 	 	     (קטע)      ואתם, אתם אנשי הרהב,  ניני אבות מפארי נבלות,  הרומסים בעקב העבד  שרידי נופלים בקרב הגורלות!      אתם, המתגודדים כהמון תאב סביב כס המלך,  תליני החפש, גאונות והוד!  בצל החק מעוז לכם וסלע,  לפניכם משפט, אמת – דם!      אך יש גם דין אלה, צאצאי האון!  קים דין נוקם, מונה עתים, נוטר,  לא יפן, לא ישא פנים לאוצרות זהב הוא,  כל צעד וכל הגה מנו לא נסתר.      אז לשוא תרבו דבות – לא תעזרו,  כל עמלכם יהיה חנם,  וכל נחלי־דמכם־אפל לא יכפרו  על דם נקי של הפיטן.     אוקטובר 1938       ",0,0,3,3,0,0
"   	 	 	    עצב אנכי /     1.   עצב אנכי, עצבי אט יאכלני,    ימץ לח חיי, חיי לי מרו;    עצב אנכי, עצבי לא ירפני    יקדיר אור שמשי, חיי לי קדרו.       2.   עצב אנכי, ובכליותי לחץ,    ובלבי מות, ובדמי קר קבר;    אך עוד חי אני! הן ארגיש בי מחץ,    כי חץ בי עמק ובכל חושי שבר       3.   עוד חי הנני, כי ארגיש לרגעים,    איך עוד רגשותי יסערו, ירתחו;    איך לבי בי יקרע לקרעים    איך זיקי חיתי אט, אט ידעכו       4.   עצב אנכי, ובדד אשכנה    אין אח ורע, אך שמה ושאיה;    אאר כל היקום, התבל ושאונה    ומנחם אחד לי, – עמק דומיה.      אב, תרמ""ב.       ",0,1,3,3,0,0
"   	 	 	    [אך קינה ונהי] / א""נ גנסין  *     אך קינה ונהי, אך בכי ויללה,    אך אנחות לב נדכה ונפש אמללה    בחבלך, אחותי, נפלו;    אין זיק רגש נעם ועדן הרוח,    אין קול, שממנו ב“אהבה” יפוח –    הרגשות הרעלו, הרעלו…       מיום אל מיתרי הטית את אזניך    לא חדלו מהזיל דם-דמע עיניך    ונפשך, אחותי, נסערה;    ברן לא פצחת שפתותיך החרדות    אך תמיד חבשת תהום מצוקות יוקדות,    גועת גם מחם, גם מקרה…        וסביבך?… וסביבך – הה, לבי, ינוע –    אך גילה, אך חיים, אך רגש ותנועה    ומלאים רעננות כלהם;    שם אביב – השמש בהדרה מופעת,    פה סתו, והסערות תגחנה בכעס,    ומגרשות אור-יומם בזעם.        אך את – את הוסיפי לסבל בדמיה;    הן עת יש לכל, ויש קץ גם לציה;    בה נתעה זה רבות בשנים;    עוד יופע גם לנו האביב באורה:    יש יום לאדני, יום מאד גדול ונורא    בו נחת נרויה ועדנים!..      “ספר השנה” ב' 384, ורשה תרס""א       ",0,1,3,4,0,0
"   	 	 	    [זמן הבלי] /      זמן הבלי ימי סכלי    יפה לל - בי שקריו,    וכוס פעלי ביד-אלי    השקה או - תי שמריו    ופי יצרי בחק-יצרי    הסיתהו מבחריו,    כי יצר לב הא-    דם רע מנעריו!        מאשמים נעלמים    ועונות חוללתי    ועל-חטאים נפלאים    מנעורי גדלתי,    וילדותי ושחרותי    אחריהם הבלתי,    ויום אורי עלי שערי    חזיתי - נבהלתי       ואז לבי עלי חובי    קרעתי ואבלתי,    ואש יגון בין בתריו    עבר וש - רף גזריו!       שכחתי ימי נחתי    בעלומי, ימי רעה,    וקויתי וחסיתי    בעדנתי - והיא תעה,    ואשמתי ואטמתי    אזני למו - רה דעה,    וקול חרדה- ואין צדה-:    ""לא זאת ה - מרגעה!    לגיא מות וצלמות   -    יקרא-ק - רבה נסיעה!""    ולבי חל במגוריו,    במה שי - היה אחריו!        האל, אן אלך ואן    אברח מ - פניך?        ",0,1,1,1,0,0
   	 	 	     יזכרו פלאך צבא מרום על-גלילי זבול    סובבים חוג בפאתי דרום הלכים על-גבול    גם אדמה בצדקך תרום לעשות כל יבול  יום ליום נוראות ימין נאור ספרו דור לדור    מלאכותם מלאכתך לגמור חק ולא יעבור  העמדתם ברום שמי ערץ לעלות אורחים    ותצום עלי פני ארץ להיות זרחים    גם שניהם כפי אשר תרץ גבהים שוחחים  עת תצוה צבאך לקדור יחשכו משחור    ותשו עמך בבית הבור ישבעו ממרור  ועדי מה וגאלי אתה אשכבה להטים    בין אדום וערב אשר שתה בעדי שפטים    הם צעירי אבל אני עתה נע והם שקטים  צור לבת צור ושכנה מצור ונצורך נצור    וחצר כל תנה חצר חצור וחצרך בצור  סברה על-לבב מיחליך מדברי רחמים    שכחם בהדר פעליך לעגים זעמים    המחכים שנת גאוליך אל נאם נאמים  בעבור קול מבשרים לאמור בא זמן הדרור    ובהר קדשך בהר המור מצאה קן דרור  הן ידי ישעך בלי קצרו מגאול עמך    אם עוני ימי פדות עצרו רב פדות עמך    אי גבורות שמך אשר גברו אי יקר עצמך  אם לעזרי זרועך תעור אין לך מעצור    מעקשים תשובבם מישור מחשכים לאור.         ,0,1,1,1,0,1
"   	 	 	      ובצריף אל החלון יושבת    אלמנת צעיר גפיר בעמק.    מעיקה דממת חצר ואין לחש,    מעיקה העלטה בחדר;    אין לראות דבר דבר באפל.    דמעתה אחת אחת נוזלת,    דמעתה עלי לחיה צורבת.    מי שהוא שם מאותת באמש,    הזרקור פושט לו יד סוקרת,    קרן-אור בבולמסה מדרדרת    באילן… בתל… בגיא… בטרש…    ודבר-מה יהיה, ואי-שם יהי…    ""יקירי, אישי, לבי, נא סלחה!    לו יכולתי ואפנה אליך,    אל הקבר, אל ציון האבן,    כי אז רצתי במחשך, באין-דרך,    במשעול הצברים בכל כח,    ואם יפגע גם בי כדור רוצח;    אפס לא אוכל מפה ללכת,    לא אוכל מכאן, אני – אסור לי:    יתומיך פה אתי, השנים –    הילדה ובן – תינוק אפרח.    יקירי, אישי, הלא תסלחה:    רק אני בעולמם נשארתי,    בלתי אם אמם זה השוממת.    יקירי, אישי, הלא תסלחה!    לעולם אותך לא ישכחוך,    ופניני שירה לך יביאו    הטובים שבכל משוררינו.    אגדה נאה יהיו חייך    היפים והקצרים בקרב    מגני ארצנו אשר לנו.    מה אוכל אני, אני אשתך?    מה יש לי מלבד שני יתומיך    ודמעות, דמעות אשה טפשונת?       תל-אביב, 1939       ",0,1,3,4,0,1
"   	 	 	     בדרכים לא כבושות תמעדנה קרסלי  ורגלי בחול הקודח עד עצם תשרף;  קול טמיר קראני ואמר לי, אולי  עד מעלות השיש אגיע עם ערב.  עם ערב, כי אהיה אין כח מלכת.  וגחלי פצעי עשנות  נתגלה השער ועליו פרכת  עם כתבת: פה עינות  החדוה, פה תרנין הדממה  כל־כמהה בת עין,  כל לב אשר בקש בצמא  אפיקים – ואין.  ומלמעלה לשער  ולפרכת מלמעלה  תרפד לה שכינת הצער  על עננת לילה.  אבלה,  בהשלים מחזורה,  עם תפלה ושאלה  על שפתה, היא נמה ומיחלה לתורה.  ואפל על פני  ואשק ביראה  את־אדני השער – אדני  ואכלה למלאך הרחמים, כי תסב הדלת על צירה,  וכי אעלה במעלות האולם  לכהן בקדש מעתה;  אך היו השערים נעולים.  ודמות לא הופיעה, ויד לא הושטה.  ויהי באחרונה  שטחתי את־כפי לשער הדומם,  ועונה  לא היה. אך נעזב ומשומם  את־שם אלהי לא חרפתי בשובי;  עוד זיק האמונה  בי לחש, כי טובי  לפני, ולי היא הכהנה.  טהרתי את־רגלי, הדקתי את־שרוכי סנדלי  ואט את־אשורי  אל מעגלי  ואל יסורי.        ",0,1,3,4,0,1
"   	 	 	     שלום רב, שלום מרחוק לך אביא,    שריד חרבן הבית, כתל מערבי!    שלום אדבר ובקרבי נוראות,    היוכל פה ספר, הגד התלאות,    שמץ הצרות שמצאו הבנים    מעל שלחן אביהם שגלו לפנים?    מה מאושר אתה, חמדת לבבי,    טעם גלות המר, כתל מערבי,    לא טעמת, על מקומך נשארת,    לשמר החרבן נבחרת!    ומה מר גורלך, זה רבות בשנים,    לעמוד על משמר, עזוב מבנים!    מה רב המרחק בינך ובינם!    לאפסי ארץ נפזרו בני עמך ואינם!    רותה מדמם אדמת אכזרים,    הומתו, נשחטו כעגלים ופרים,    זקן גם נער ויונק שד-אם,    על לא עול עשו, על קדוש השם!    נשאר אך זעיר, הוי אלי ואבי!    מעט מישראל וכתל מערבי!    נשאר אך חרבה ואין לה אדונים!    מכל התפארה מימים קדמונים,    מהדרת ההיכל מכלול הגונים,    הנה אך גדר, כתל אבנים!    למראה הנורא ימס כל לב!    תזל דמע כל עין, יתגבר הכאב!    מנהמת כיונה ביגונה השכינה,    בת-קול מכרזת, תקונן הקינה:    ""אויה לי! שהחרבתי את ביתי,    ואת בני לקצות הארץ הגליתי!""    אקרב אליך הכתל בחרדה,    בהשתפכות הנפש, בחיל וברעדה    אבקך אחבק, אשיחה, אהימה,    אנשק אבניך בדחילא ורחימא!    ואם כי זעומים, זועפים פניך,    גם הועם, גם קדר לבן אבניך,    לעיני כתמיהם ככבים מאירים,    הבקעים כדכדים, הפרצים ספירים!    ואזני תשמענה נחמת הנביא:    “יבנה חרבנך, כתל מערבי!”        ",0,1,3,4,0,0
"   	 	 	     אל אלהים חילי,  שמך משושי ושמחת גילי!    אקראך ממצוקי צרה —  אמצאך שם לנגדי, עזרה  מרבבות עם לבלתי אירא.  לעדי עד חבלי  אתה ותומך מנת גורלי!    ברבות תלאות — המון חסדך  גבר ועצם עלי עבדך  תמיד; ועת אעטף נגדך —  תאזין אל קולי,  אלי, ותעמיד במרחב רגלי!    הראה ליודעי שמך צדקתך,  הבוטחים על המון חמלתך,  הם שואלים ישעך ופדותך.  מי ישמח אבלי  זולתך, אל, ומי זה גואלי?    מרום מעונך לעניי תפנה,  ובחסדך בית דבירי תבנה,  ולחורפי הן כמאז תענה.  אם במסגר אפלי  אשב בחשך — אדני אור לי.        ",0,1,1,1,0,0
"   	 	 	     בין צללי דליות גפן אדרת  התחבא הצבי מחץ הציד אויבהו  ומאחזת הכלבים עקביו שומרת.  ויהי כי נמלט וישקט לבהו  תחת תת תודה וברכה עתרת  לגפן החביאתו צל ידיה,  היתה אתו רוח אחרת  וילחך פריה ויגרס בדיה.  אך אל קול הטחנה הרודפים שבו  וכדבשן הדברים אותו סבבו  ובשרו חצו שם במקום הרשע.  ובעת מותו, בראותו כי אין ישע,  קרא: ""צדיק הוא האל! בעוני נפלתי,  יען את שלמי טוב רעה גמלתי;  כל שכחי גמולות אם רעה תבואתכם  אל נא תרגנו – אנכי מופתכם!""          ",0,1,3,3,0,0
"   	 	 	     אוכיח בפי רוחי, / הזכרתי מרי שיחי –  עורה, כבודי, עורה / ושור אחריתך, שורה!  בראשית בוא הנשמה / בך, אתה כבהמה;  והן באת בימים / ולבך בו כבן עלומים.  אלה בנים תרבה / ותיגע למענם הרבה –  היועילו בבא פיד-יום, / יום אשר אין בו פדיום?  ויאמר היצר: / 'מה ידע היוצר  בעות איש מעגליו?' – / והרע ישוב אליו.  וירא סוד לבך / עד לא טמנתו בחבך  לאלהים ולקדושיו – / ואיך נחבאת לשוא?  ויהיו עיניך / לפחי רעיוניך,  הצבת מוקשיך / ולכדת נפשך.  ואלה בני דור, נולדו / עמך יחד, אבדו –  ולבדך נשארת, / ואיך בם לא נוסרת?  ויצא מאתך / אש תאות מחשבתך  ותלהט שכלך – / וחמסו עליך!  וישלח אל צירים / בגויתך לצירים,  אולי בעבור מוסר / יהי חטא ממך מוסר.  וישב במארב / עון נעוריך הרב;  עם נפשך התוכח / ומעשיך אל תשכח!  ויהי כי זקנת / לענות מאנת,  יום יום יחלש כחך – / ומצור יחזק מצחך.  ויגש המות / לשכן בגיא צלמות  ולבך יחשב תהו / לאמר כי רחוק הוא.  ויחי לבך עד כה / כי צפנך אל בסכה –  רוץ לעברו כצבאים / לאור באור החיים.    את רוחי אוכיחה, / בלבבי אשיחה:  ראה, מוכיחך אתה – / ולך לא הקשבת!  ואלה תוכחותיך / ערוכות בשפתיך,  בפיך אם תזכרמו – / על לב לא תעלמו.  וידבר יצר רע: / 'חק תאוה לא תגרע,  בתענוגי יומך בחר, / כי מות תמות מחר.'  ויאמר השכל: / 'יום יום בשרי יכל,  חיי רגע אגרשה / וחיי נצח אדרשה!'  ויהי לבך בין כה / ובין כה אוחז דרכו,  פעם לאל שבת / ופעמים שובבת.  וישמע תפלתך / אלהיך בצרתך –  ונפשך חסדו שכחה / כי היתה הרוחה.  ואלה חבריך, אם / מעט תחטא, כמשנאים  וחטאת לצורך תעשה – / והכל ברחמיו יכסה.  וידבר דור הלך / לדור הבא, גם לך:  ‘הלעולמים תחיו? / הלא כמנו תהיו!’  ואתה לא נוסרת; / ואמת, לא נוצרת  כי אם להבין סודך / עד תדע צור ילדך.  וידבר מישרים / בהר סיני אל להורים  ודתו קבלו עליהם – / ואתה מבני בניהם!  ויקהל כל עדתו / ציר נאמן באחריתו  וכרת ברית עמהם – / ואת בבריתו כמוהם!  אלה חקים טובים / הנם עמך כתובים,  יישרו ארחותיך / ותיטב אחריתך.    אני בחפשי רוחי, / הבינני מה שיחי;  אתוכחה כפי כחי / עד אשר אדע גוחי.  ויקרא אל מראש / הדורות, ואיך תדרש  טובות מבלעדיו? / והכל מעשה ידיו!  וידבר – ונעשה כל / בדברו, כי יכול;  ומכחו כחך / והוא מבין ארחך.  ויהי אור באמרו: ‘יהי!’, / כי עצתו אחת היא –  אל אורו המשך / וסור מדרכי חשך.  וידבר, ושמים / שם להבדיל בין מים  למים – והבדילך לו / עד אשר תשמע בקולו.  וידבר, ולא מרתה / ארץ, רק פרי עשתה –  והחכימך דבר מליצה / ומנהו פריך נמצא.  וידבר: ‘יהי מאורות!’, / ושמם על משמרות –  הסכן עמו ושלם / והיה לך לאור עולם.  וידבר, ועוף ברא / ודגים וחיה טהורה  לשרתך, להאכילך –/ כן שרת מחוללך.  ויאמר למלאכיו / להתם אנוש בדרכיו –  הכונן ועבד שמו / והיה תמים עמו.  וידבר לאדם / מצותיו להעמידם –  והם מרו את דברו / וגרשם מנוה הדרו.  אם בחקותי תלך / תהי חפשי כמלך,  ואם תחמד נתיב זדים – / תהיה עבד עבדים.    אשרי איש שם לבו, / בין יבין סוד חבו:  ראה מעשיו בקרבו, / אשר רוח אלהים בו.  וידבר סוד נשמה: / 'מה לי ולבני אדמה?  אעזב תאות שפלים / ואדבק בבני אלים.'  וידבר סוד גויה: / 'אין לנשמה מחיה  כי אם בי ובגללי, / היא תפעל ואני כלי.'  וידבר הכבוד: / 'לא נבראתי לעבד  וכלי לי הרעו / וטוב ממני מנעו.'  וידבר הנוצר / מעפר: 'מה תקצר  נפשי? ואל הפקידה / וממשלתי שם בידה.  ויקח הלבב / חיות רב שנים שובב,  טוב לי בראשונה / ואין רע באחרונה!'  וידבר צדק אל / מענה אמת לכל שואל:  ‘אם חיי מתים חטאו – / סופם במשפט יובאו!’  וירא איש בעין שכלו / כי אל למענו פעלו –  ולמה לנפשו ינקש / ואת בלעדיו יבקש?  וידבר השחק: / 'ראה חקות אמת אל חק  ונפלאותיו נאמנים, / חדשים הם גם ישנים.'  וידבר חוג ארץ: / 'ראה אופנים ירץ  סביבי עליון בהודו, / והכל מלא כבודו.'  אלה ברואים יורו / כי לכבוד אל נוצרו  ולמען הראותך / הנה הביא אותך.    אותות מעשה אלהים / בשפלים ובגבהים  רשומים הם בכתב אמת –/ ואדני אלהים אמת!  אלה כוכבי מרום, / גם בצפון גם בדרום,  מודים: 'אל בראני’– / אהודנו גם אני!  ואתחנן אל צור / אשר אני בידו עצור,  סבבוני אופניו / ובכל מקום עיניו.  והיה כי אזכרנו / ובפי אאמירנו –  אז ינוח לבי / וכל תענוגים בקרבי.  ראה עליך נסמך / איש נגוע ומך,  אל תבוא בחסדך / במשפט את עבדך.  שופטים בארץ – הם / צריכים לעדים כמוהם,  ואתה דין ועד / וכסאך לעולם ועד.  כי אשים מוראי / מאל אחד בוראי –  לא אירא מאויבים, / ואם הם כחול רבים.  והיה אל מבטחי / אם בו תבטח רוחי  ולא אשים בטחוני / על ברואים כמוני.  אתם, בני האלהים, / גבהים על כל גבהים –  תנו עז לשם בלי דמיון, / מניע העליון.  וילך הגלגל / סביב מוצק על מעגל –  לא בחילו ולא בכחו, / כי אם בשם אל ורוחו.  האזינו, בני אדמה, / לקול חכמה וקול דממה,  ותראו את אדוניכם / אם נפקחו עיניכם.  וזאת האדמה לעדה, / כי על עז אל עמדה;  שמו הרם על ככה / מרומם על כל ברכה.        ",0,1,1,1,0,0
"   	 	 	     הים יהום בשאון ורעש    על פני מימיו דליה נוסעת –        ""אהה דליה!    אן את עניה!    אנה תסעי?    בסער ושואה    כי תלכי תועה    הבל תיראי?    נא העצרי,    אל נא תברחי!    נא השמרי    לבלי תדחי!""      ""עלי עץ רענן    ישבתי שאנן,    ופתע נדפתי,    בלא עת נקטפתי.    אם ממקום הולדתי    אהה נדדתי –    למה לי חיים?        לכן ישאוני,    לכן יהדפוני    בחמתם המים!""          ",0,1,3,3,0,0
"   	 	 	    1   מליצתי בדאגתי הדופה2    ושמחתי באנחתי דחופה3,  ואם אראה שחוק יבכה לבבי4    לחיתי שהיא מני קטופה,  – ""ידידי5, הלבן־עשר וששה    ספד ובכות עלי־יום האסיפה,  אשר היה להמשך בילדות6    בלחי כחבצלת שזופה?"" –  שפטני לבבי מנעורי7    ועל כן היתה נפשי כפופה,  ושם הבין8 והמוסר מנתו9    ונפשו החרוצה שם קצופה10  – ""ומה־בצע בהתקצף11 אבל דם    וקוה, כי לכל מכה תרופה,  ומה־יועיל בכות על המצוקים    ומה־יועיל לדמעה הערופה12?"" –  ומה אוחיל13 ועד כמה איחל    והיום עוד ולא מלאה תקופה14,  וטרם בא צרי־גלעד וימות    אנוש נכאב15 אשר נפשו נגופה16.        זהו אחד השירים הראשונים של בן־גבירול, ששר בהיותו רק בן שש עשרה שנה. הוא מדבר בו על נפשו. עניו ויגונו מדכאים את לבבו בכל עת, נוטלים ממנו את שמחת החיים ומקדירים את שירת נעוריו. גם שיר זה הוא שיחה, כמנהג המשורר בכמה משיריו.  ↩    מליצתי בדאגתי הדופה וכו' שירתי נדחפת תמיד ע""י הדאגה שאינה נותנת לה להתבטא כחפצה.  ↩    ושמחתי וכו' וכן שמחתי נדחפת ע""י אנחתי.  ↩    ואם 	אראה וכו' וכשאני רואה שחוק ושמחת אחרים, לבבי בוכה על חיי שנקטפו 	ונבלו.  ↩    ידידי וכו' מכאן ארבע שורות מדבר ידידו של המשורר ושואל אותו: האם נאה לצעיר בן שש־עשרה, כמוך, לבכות אל האסיפה המות?  ↩    אשר היה להמשך וכו' הלא היית צריך להמשך בילדות להתענג עליה, ומתאים שיהיה לחייך כחבצלת שזופת שמש?  ↩    שפטני לבי וכו' המשורר עונה, שלבבו מיסר אותו משמח בנעוריו.  ↩    ושם הבין והמוסר מנתו הוא הוגה וחושב הרבה.  ↩    מנתו: חלקו.  ↩    נפשו החרוצה, את הנפש שהיתה צריכה להיות מלאה עוז נעורים וזריזות, שמה התבונה לקצופה, מלאה צער 	ודאגה.  ↩    ומה בצע וכו', שוב פעם דברי ידידו, מה בצע, מה תועלת 	בהתקצף.  ↩    דמעה הערופה. דמעה הנוזלת כמו יערף כמטר.  ↩    ומה אוחיל: דברי המשורר.  ↩    והיום עוד לא מלאה תקופה. יום הרע עודנו גדול ונמשך ולא מלאה תקופתו.  ↩    אנוש נכאב, הכואב.  ↩    נגופה: דוויה.  ↩           ",0,1,1,1,0,0
   	 	 	     זמר יגוני גוף ולב מעופף   … …   …  …   ודבר תחנה יעביר קצף    מלך כקצף על-פני מים.           ,0,1,1,1,0,0
"   	 	 	     רעם וברק, שפעת זיו ונהרות –    פרוש כשמלה הזמן, זך ושקוף    לפני עין החזה העומד זקוף    ומביט וחודר עד־סוף כל הדורות    כל המארעות והמקרים הבאים,    הטובים והיפים ואהה! גם הרעים.    והרעים הה! מה־רבו מה־עצמו,    כל מיני ענוים וכל־מיתה משונה    סובלים בני־אדם בשביל דת ואמונה,    ערים חרבו וארצות שממו,    ורב ההרג ורצח ואין־קץ ליסורים    עבור הגיוני לב, עבור דעות והרהורים.    וגוי קו־קו ומבוסה, גוי עתיק־ימים    בכל מקום וזמן מחזיק באמונתו,    ותמיד כל־עם ועם שופך כל־חמתו    על ראשו הישיש, שאין־לו דמים,    ועוברים עליו כל מצוקי גיהנם    רק מקנאת הדת משנאת חנם.    ולאם מלאם יאמץ, מצוקים מתנגשים    בעד ממשלתם בתבל בזעף נלחמים    ואין קצה לפגרים ואין־סוף לדמים    ובשנאה עמוקה כים זועף מתרגשים    ומתנפלים זה על־זה אלפי רבבות    כפריצי חיות וכזאבי ערבות.    ועם מפזר ומפרד על־פני כל־האדמה    דמיו שוטפים כפרץ מים זידונים    בעד גוים רבים, בעבור עמים שונים.    גם בעד־רוצחיו, מעניו בגוף ובנשמה    לוחם הוא כארי בגבורה נפלאה    להגדיל ממשלתם, ממשלת הרעה.    ולב החזה מתכוץ מכאב וצער    למראה תמונת הדמים המבהילה    וצועק בקול מרגיז: ""בי אדני, חלילה!    ""האפס כל משפט וצדק משער    ""עולמך ומכסא כבודך המרומם?!    “רשעים יעלזו ואתה שוכן דומם?!”    ולפני עין החזה תמונה אחרת:    יהודים שונאים בנפש מתקוטטים ונצים,    קהלות קדושות, אגדות וקפות של־שרצים    מוצצים דמי עניים וגונבים במחתרת,    וגוזרים גזרת אפיסת כח ורקבון    על עם אדני החכם והנבון.    ומשכילים אוילים מכתה חדשה    מוכרים מחמדי עמנו בהקפה,    סוחרים באהבת עם ובאהבת השפה,    מכלים האמה ומפריחים נשמתה.    פה ושם התגנבה טמאה על־הכפרת    וסוככת על מעשיה בענן הקטרת.    מדנים בין אחים, מלחמה אימה,    לוחמים בזעף איש־באיש, כתה בכתה,    מפלגה במפלגה, שטה בשטה…    מחוץ תשכל חרב ומחדרים אימה. –    קול מרגיז: בי־אדני, הרף, ידיך־אסף!    חשך ואפלה והחזה התעלף.        ",0,1,3,4,1,1
   	 	 	     מלונת הדסים וערש בשמים    לתאמי צביה במזל תאומים    לנצר נדיבים וחטר נציבים    לכל לב אהובים בכל פה נעימים    חתלת רקמות וגביש וראמות    ומבחר עלמות למבחר עלמים    וגם הנזמים עליהם קסמים    לבלתי היותם לבלתו שלמים.         ,0,1,1,1,0,1
"   	 	 	        [226]   יה, לשחר מעונך כליתי / ולהשתחוות לך אויתי.    נא רצני לך לעבד עולם, / כי לעבדך לבדך רציתי.    הנשמות לך יסודם וסודם, / פי ברשיונך לבד פציתי.   [ 226 ]  המשקל: קל (מקוצר). - כנראה רשות לנשמת.   מעונך - בית מקדשך. 2. לעבד עולם - עיין בשיר הבא. 3. יסודם וסודם - מקורם ומהותם (והשווה גם את השימוש בצירוף זה אצל אבן גבירול “כתר מלכות”, שיר 108, שו' 6); ברשיונך (מאוצר לשון הפייטנים) - על כן גם לברכך לא אוכל אלא בהסכמתך            ",0,1,1,1,0,1
   	 	 	         אלהים אלי אתה / אשחרך בסוד סגלתך  אמונתך אודיע ואגיד גדלתך  בקראי ענני יום / אקום בקרב קהלתך  אדני שפתי תפתח ופי יגיד תהלתך      אלהים אלי אתה / נגדך עלומי נחשפו  נפשי ועצמותי מפחדך שספו  בקראי ענני יום / נבוכים לישעך נכספו  נדיבי עמים נאספו      אלהים אלי אתה / יועט צדקה ללבש  יראיך הרשוני וארוץ ואין בוש  בקראי ענני יום / יקשי תכבש ועצבי תחבש  יהי לבי תמים בחקיך למען לא אבוש      אלהים אלי אתה / שמר שרעפי לבל יזניחוני  שגיאות שפתי בל ידיחוני  בקראי ענני יום / שבחיך עצבי ישכחוני  שלח אורך ואמתך המה ינחוני      אלהים אלי אתה / לך אצפה צור משגבי  לאמצני ולחזקני כי כח אין בי  בקראי ענני יום / לברר ולצרף חבי  לב טהור ברא לי אלהים ורוח נכון חדש בקרבי      אלהים אלי אתה / מרום השוכני גבוהים  ממעמקים אקרא נגדך ואהים  בקראי ענני יום / מללתי בסוד כמהים  מי יודע ישוב ונחם האלהים      אלהים אלי אתה / הנני לפניך באשמי  העוונות אם תשמר יה אדני מי יעמד  בקראי ענני יום / הזה אל תבוא במשפט עמי  הן בעוון חוללתי ובחטא יחמתני אמי      אלהים אלי אתה / הקדמת מזור לישרני  הכינות יום כפר רצון בו לעטרני  בקראי ענני יום / הנתק עבות עוון יאסרני  הרב כבסני מעווני ומחטאתי טהרני  אלהים אלי אתה / קרבתך יחפצון רעיוני  קדורנית שחותי מפני זדוני  בקראי ענני יום / קראת לגזע אמוני  קחו עמכם דברים ושובו אל אדני      אלהים אלי אתה / טהרו לבבם לחוקיך  טעם אכל ומשקה חשכו חשוקיך  בקראי ענני יום / טכוס לענות נפש דבקיך  טוב לי כי עניתי למען אלמד חקיך      אלהים אלי אתה / נשאנו נגדך עפעפים  נכחך נצבנו בשחות אפים  בקראי ענני יום / נברר שקרות שרעפים  נשא לבבנו אל כפים אל אל בשמים      אלהים אלי אתה / באתי היום להגות צדקך  בארתי חקיך בקרב חלקך  בקראי ענני יום / בשרתי צדק בקהל דבקיך  ברוך אתה יי למדני חקיך      אלהים אלי אתה / רם לכל שואל נדרש  רצני בהתעטפי כעני ורש  בקראי ענני יום / רגש דמעי נגרש  ראיתי יי אל תחרש      אלהים אלי אתה / בצדקתך עווני ידחו  במימי דמעי פשעי ימחו  בקראי ענני יום / בשורות ישעי יצמחו  ביי תתהלל נפשי ישמעו ענוים וישמחו      אלהים אלי אתה / יגרתי מאד מחמת מגערתך  ידעתי כי חסד ואמת אמרתך  בקראי ענני יום / יזמתי לשמר משמרתך  ימלא פי תהלתך כל היום תפארתך      אלהים אלי אתה / יחידי יצוריו יעידוהו  יברכוהו קרבי ועצמי יהודוהו  בקראי ענני יום / ידעתי יחידים ייחדוהו  יראי יי הללוהו כל זרע יעקב כבדוהו      אלהים אלי אתה / הגות צדקך שפתי פתחתי  הנה עמי דברים לקחתי  בקראי ענני יום / הללתיך וכפי שטחתי  השמיעני בבקר חסדך כי בך בטחתי      אלהים אלי אתה / ועדיך יצדקו עדיך  ויגידו כי אפס צור בלעדיך  בקראי ענני יום / ועדתו לטהר ידידיך  ואקוה שמך כי טוב נגד חסידיך      אלהים אלי אתה / דרשתי קרבתך הקריבני  דלתיך בדפקי חסדך יסובבני  בקראי ענני יום / דלותי ישעך ישגבני  דלו עיני למרום יי עשקה לי ערבני      אלהים אלי אתה / הנוצר נפש ופועלה  היודע ועד מעללה ומעגלה  בקראי ענני יום / התודות נפשי מעלה  הן יי ידעת כלה      אלהים אלי אתה / אלי וצור ישועתי  אליך קראתי מבור כנעתי  בקראי ענני יום / אשפך לפניך לבבי ודמעתי  אל תעלם אזנך לרוחתי לשועתי      אלהים אלי אתה / בוחן לבבי ורעיוני  בנתה לרעי ממרום עליוני  בקראי ענני יום / ברותי חבוית מצפוני  בידך אפקיד רוחי פדיתה אותי אדני      אלהים אלי אתה / נסמכתי עליך עודדני  נסתרתי בצלך הגן בעדני  בקראי ענני יום / נבהל זכרתיך זכרני ופקדני  נדבות פי רצה נא אדני ומשפטיך למדני      אלהים אלי אתה / גדודיך בעצרת ישבו  גועים כצאן היום יקשבו  בקראי ענני יום / גאוליך נקיים יחשבו  גלמי ראו עיניך ועל ספרך כלם יכתבו      אלהים אלי אתה / בשפכי שיחי עליך יערב  בערכי רנתי לפניך תקרב  בקראי ענני יום / בערתי שרירות לב סרב  בשרתי צדק בקהל רב      אלהים אלי אתה / יודע מסתרי מליצות  יגוני הסר והמר בעליצות  בקראי ענני יום / יגרתי פקדת הלצות  יראה ורעד יבוא בי ותכסני פלצות      אלהים אלי אתה / רפא משובת לב עקב  ראה עצם עשש וגם נרקב רקוב  בקראי ענני יום / רחש מליצי תקב  רצית יי ארצך שבת שבות יעקב      אלהים אלי אתה / ועליך גלותי ארחי  ואערך מלקוחי תמורת מרקחי  בקראי ענני יום / ואביא שבחי תחת זבחי  ואל תבוא במשפט את עבדך כי לא יצדק לפניך כל חי      אלהים אלי אתה / לבש היום צדק מעטך  לרעות שארית שבטיך בשבטך  בקראי ענני יום / להפגיעם צדקך וקשטך  למען תצדק בדברך תזכה בשפטך      אלהים אלי אתה / חנון הנערץ בסוד שרפי מעוני  זכרני ופקדני לטובה בהתחנני בהגיוני  בקראי ענני יום / קרא אקרא במקהלות אמוני  נשמת כל חי תברך את שמך אדני.              ,0,1,1,1,0,0
"   	 	 	     –הכי לכן זנחתני,    הה, אלי, ויומי רד    כי אראה אויבי יגבר,    וכוכב שבטי רד?        –""קום, אחי, פתח כבלים,    האגמל אחי רע?    הא אשתך ובנותיך    וחיית, ברוך אללה!""        –ונגיד-שבטנו איפה,    אי בן קעב, אסד?    אמרנו: ידבר עמים,    ויהי שמו לעדי-עד!    כסערות תימן הקדיר    שמי על, כי הרים נס…    –""על מרום שדות-אלמדינה    אסד כבר נפל מת!""        –ובן אחטב איהו    הנערץ בסערות-קרב?    האם לגוע תמו    נדיבי “עם-הכתב”?    נמוגו אהלי קדר    פן יאמר באה עת    להריק להט חרב.    –“גם בן-אחטב כבר מת!”        –ועזיאל בן סמיל,    נא, העודנו חי?    דם חרבו הן רותה,    לא אמרו חציו די!        מדהרות פרסות סוסיו    משנאיהו דברו רתת,    ולא קמה בם עוד רוח…    –גם בן סמיל מת!""        ""בעפר התפלשתי    וחיית בן כאטא""…    –האם זה גמול גמלתני?    שלמת לי אך רע!    בברית אם אתה נאמן    גם ביום באני פיד,    מה-חיים לי? – אמותה    מידך, בן תאבת!        כנפל קריטה יחד    עם נשיאם על שדה-קרב,    נדיר וקילה כרעו    ושאר בני “עם הכתב”;    אך שמם עוד ינון, יחיה    באבל-שירי ערב,    במנגינות הערבות    ותרועות שופר קרב.       אודיסה 1896       ",0,1,3,4,0,1
"   	 	 	    לכבודו של השר יצחק   נומי, אהה, נגזל – / ברח, אהה, גוזל / מאהלי!    דמעי אהה, יזל – / עפרי, אהה, אזל – / מי גואלי?  נוגן, שלח אצבע / לעות חלילך / טוב מענה,    אלם – אבל יבע / צחות, כקולך / כן יענה.    שלש וגם ארבע / על פי נבליך / בשמאל מנה.    שירים נצר על דל / שפה, ואל יחדל / מפי כלי-    שיר – קול, אשר יגדל / עתים, ועת ידל – / לא מחלי!  בו כל כאב נכחד / בו יעבר-זעם, / כי הוא בראש    כל גיל ורן יחד, / אמנם נדיב העם / היטיב חרש    אותו דמות פחד / דבק אלי פעם / גזרת ברוש.    גמול בחיק יובל / אמר “הכי יובל / הוא פועלי”    יפיק ללב אבל / על הנדוד סבל / משוש – ולי!  קרבה ואל תרחק / ובצל נוה עפר / בוא לחסות,    יד נופפה ודחק / יתר, בניב שפר / הפלא עשות –    וכאצבעות יצחק / השר, בעט סופר / עת תופשות.    מה דל ומה נדגל / עטו, כרוץ גלגל / רץ על גלי-    לי פז שאב מגל – / הודו עדי יגל – / כשאב דלי!  העט כחץ קלקל / פניו, בפיו יאטר / פי מושלים,    משים בכף משקל / מלין לדת משטר / בו נעלים,    רכבו כנשר קל,/ לקחו כמו מטר / לשואלים.    גבה עדה בגלל / כי כללך מכלל /יפי, בלי    דפי, ותתהלל / כי על גרון מהלל / שמך חלי.  בך חשקה משרה / לדרך מרום רכבה, בך אותה    חכמה, ויום תקרא / לה – כל צפון לבה / לך גלתה.    לא כחשק עפרה / יום דוד ידבר בה / שוא ענתה:    [""חביבי קד ירחל / ועאדה לם ינזל / ואי צבר לי    לא בד לי אן אחמל/ או איש עסא יעמל / מן קד בלי""]        ",0,1,1,1,0,0
"   	 	 	     א    חץ זהב ננעץ לרגלי,  נפל כפתק מרקיע;  ברור לי מלל ברק זהרו:  דע, כי האביב הגיע!  ואור חדש נפל בעולם –  פחז הרוח ראשונה,  שט ויעבר הבשורה:  חדשות, חדשות תבאנה!  שלוליות שמעו נחפזו,  פזז וכרכר תרנה,  אחת מול חברתה צהלת:  הו, הו, חדשות תבאנה!  פתח אל צהר במרום,  לאמר: צאו, כרובים קטנים,  פשטו בעולם וזרו בו  ריח של-חיים רעננים.  פתאם והנה גם-סנונית –  אי מזה באה הפזיזה?  חלפה כחץ, וממרום גג  על חג העולם הכריזה –  ב    הולכים וזכים העבים,  הולכים העבים וקלים;  שבילי רקיע של-תכלת  חדשה ובהירה מתגלים.  אשא למרום את-עיני –  נפרצה מחיצת העבים,  פנים אל-פנים אדבר  עם השמים הנאוים.  פה אל-פה צנור לבבי  אפתחה לקראת צנורם:  יזלפו שחקים שפעתם,  טהר ערבותם, זיו אורם;  תזל על-ראשי, אל-לבי  אותה התכלת הנקיה;  תבא בקרבי כריח  גן-עדן וכטללי תחיה!  כבר תשמע אזני על-ראשי  משק כנפים צחרחרות;  כבר מרגיש לבי על-נימיו  פזוז קרנים ואורות.  פרו ורבו, אורים, בלבבי,  זעזעו את-נימיו – וחיו,  ובבת-אחת כל-קרבי  שירה חדשה יהמיו.       ניסן, תרס""ג.       ",0,1,3,4,0,0
"   	 	 	     ידעתי לפרקים תזעמי,  לפרקים אזעם גם אני;  ואין איש אתנו יודע  למה מתלבן השני?  מדוע מתלבן השני,  תולע הלחי מתלבן?  ואינני יודע גם אני  מדוע לבבך מתאבן?..          ",0,1,3,4,0,1
"   	 	 	    1   הציקתני תשוקתי לאל חי  לשחר2 את־מקום כסאות משיחי  עדי כי לא נטשתני לנשק3  בני ביתי ואת־רעי ואחי  ולא אבכה עלי פרדס נטעתיו  והשקיתיו והצליחו צמחי  ולא אזכר יהודה ועזראל4  שני פרחי יקר מבחר פרחי  ואת־יצחק אשר כבן חשבתיו  יבול שמשי וטוב גרש ירחי5  וכמעט אשכחה בית התפלה  אשר היו במדרשיו מנוחי  ואשכח תענוגי שבתתי  והדרת מועדי וכבוד פסחי  ואתן את־כבודי לאחרים6  ואעזב לפסילים את־שבחי  המירותי בצל שיחים חדרי  ובמשכת סבך חסן בריחי7  ונפשי שבעה ראשי בשמים8  וריח נעצוץ שמתי רקחי9  וחדלתי הלוך על־כף ועל־אף10  ונתתי בלב־ימים ארחי  עדי אמצא הדום רגלי אלהי  ושמה אשפכה נפשי ושיחי  ואסתופף11 בהר קדשו ואקביל12  לפתחי שערי שחק פתחי  ואפריח במי ירדן נרדי13  ואשליח בשלח שלחי14  אדני לי ואיך אירא ואפחד  ומלאך רחמיו נשא שלחי15  אהלל את־שמו מדי חיותי16  ואודנו עדי נצח נצחי:        שיר זה הושר על הים אחרי צאת המשורר לדרך.  ↩    לשחר, לבקר.  ↩    עדי כי לא נטשתני וכו' התשוקה לא עזבה אותי גם להפרד כראוי, כי מהרתי לצאת לדרכי.  ↩    יהודה ועזריאל ויצחק היו תלמידיו, (עזריאל – כך כתוב בהערות במקור, אם כי בשיר מופיע עזראל; הערת פב""י)  ↩    יבול שמשי, תבואת 	שמשי, אשר למדו ממני והשפעו ממני, וכן טוב גרש ירחי, הטוב שבתבואת הירח שלי.  ↩    ואתן את כבודי וכ""ו, אעזב את הכבוד לאחרים ולפסילים את התהלות שלי, כי כאפס נחשבו בעיני.  ↩    במשוכת־סבך וכ""ו, החלפתי את חזק	בריחי ביתי בסכה של סבכי ענפים.  ↩    ונפשי שבעה וכ""ו, את ראשי הבשמים, את הבשמים היותר טובים שבעה נפשי ואין לי חפץ בהם.  ↩    וריח נעצוץ קוץ, של ארץ־ישראל החרבה שמתי, רקחי, בשמי.  ↩    וחדלתי הלוך וכ""ו, בית זה קשה פרושו.  ↩    ואסתופף, אגור.  ↩    ואקביל את פתחי, את ביתי אעשה בירושלם שהיא מקום שער השמים.  ↩    נרדי, בשמי.  ↩    שלחי ענפי. ירדן־נרדי, שלח־שלחי לשון נופל על לשון.  ↩    נשא שלחי נשקי.  ↩    מדי חיותי, כל זמן חיותי. וכן עד נצח נצחי.  ↩           ",0,1,1,1,0,1
   	 	 	     ירמון מסלותי והעקב יישר    ותחנון תפלותי בעיני אל יכשר    ומיטב תהלותי בבית קדשי יושר    ובציץ הזהב כהן משיח אל אדניו יתרצה  הנה לך עיני עזרי מאין    מתי תביאני אל בית היין    והודך תראני ראות עין בעין    ובעלות הלהב קטרתי תריח ובדרשי תמצא  וכמה עיני אשא ואשב בחשך    ותחת מעמסה זמני ימשך    במשא בני משא ובמשך על משך    האמרים הב הב ואין מי ישביח את שאונם היוצא  דרוכת כל נעל ובכל יד משוכה    תשתה כוס רעל באהבתך מסוכה    ותקראך אל על לבד לך המלוכה    משל את בי ורהב ועלי הטריח על וחפשי לא אצא  הניאני אויב בהעתירו עלי    כי פצעי אהב נאמנים אלי    וכרבות ציר וכאב ירבו מהללי    כי את אשר יאהב אדני יוכיח וכאב את בן ירצה.  לשמחת תורה        ,0,1,1,1,0,1
"   	 	 	    א. תקוה   לולא תקותי    פסה חיתי!    תקוה בל כוזבת,    אט אט תוליכני    בין פרחי נצנים,    וכמו אם תנהלני,    בין פרחי עדנים,    וביום פקדה לנו    בקבר אתנו    תבחר אהלה לשבת.   ב.  אמונה   לולא אמונתי    תמה חיתי,    אמונה מנחמת,    עת יסרוני כליותי    ושרעפי יהמיון    אז תמחה דמעותי    ועיני ישליון.    עת גוי יתרופף    אז ידה תנופף    לעולם-הנצח והאמת.    ג.  אהבה   לולא אהבתי    אפסה חיתי,    אהבה תשמח נוגים.    עת יפתי אשקה,    אלין בין שדיה, –    דבש וחלב אינקה    עת ארוה דודיה.    אין אביון ודל    לא תרוממהו על    זאת אהבה בתענוגים.    ד.  אחוה   לולא אחותי    חלפה חיתי,    אחוה מאירת עינים!    עם רע שמח    שמחתי כפלים,    ועת אאנח    ינחמני בחן שפתים,    גם נחש בצלמון    לא עוד הוא אלמן    פה במדבר החיים.    ה. דעת   לולא דעתי    כבר גועתי.    חכמה ידה רוממה,    בהשכל תלמדני    מסתרי הבריאה,    תגולל לעיני    הטבע כיריעה…    בלעדיה אלכה –    אגשש בחשכה    ונפשי פנימה שוממה…    ו.  זמרה   לולא זמרתי    פסה חיתי,    זמרה ילידת מרומים!    כשרף רגשותי תעופינה    על למרחבי רקיע,    הוד יה עיני תראינה    כאראלים שיר אשמיע,    כאומן תשאני    כאם תנחמני,    זמרה בת שלומים.    ז.  הכוס   לולא כוסי    אבחר מותי.    עת התקוה תעופה,    בגד יבגד הרע.    האהבה תחלף כסופה    ושיר בל ישמע;    עת אמונה נודדת,    תעשה לה כנפים,    ומאומה איננה מגדת:    מי לי בשמים?    עת החכמה נאלמה    לשונה לחכה דבקה,    הרחק מעיני נעלמה    ונפשי תשוב ריקה,    מבלי מצוא היתרון, –    אז אמסוך כוסי,    אקרא האח, חמתי! –    לחלומי מצאתי הפתרון.          ",0,1,3,4,0,0
"   	 	 	     כל ערמה מערמות  רובצת כאן מרבץ־פצעים וכהר־אימות  על דרך מקדשי המעט,  אשר נגזר עלי שבעים המוט  או הנפץ כרעם וכחזיז  אל צוק, אל זיז,  ועד מותי  שלא לראות מתחת אבניה – אדמתי.  וגם אפשר שערמות האבנים  צברו אבות, צוברים בנים  לרגם בהן על סף חדר אמי  את הנביא המתהלך עמי,  אשר אגב דברו את אבניהם ראשו יקלט  ונפל נביא לקול תרועת הדיוט.  ועוד אפשר שהתפרק כאן העולם  את מטענו: אבני כל לב, אנחת כל עם,  לשים אותן בתוך כליי ועל כתפי  ולשאת עלי כפים לא לי כנשוא כפי.        ",0,1,3,4,0,1
"   	 	 	     השמשות מאפילות בכפר.      ממרחק האפק  יגיע אלינו  זמר ממשך ונוגה  ומעלה ערבי הילדות.      ערבי הקיץ,  שפרחו חורים ופושרים  על פנינו  והשיבו רוחות קלים  אל הנפש —  ולא ידענו.      חריקת מוט חלוד  של באר  בשתיקה אז רעדה,  דלי עץ נקש  בנפלו  נקישה עמומה, שחורה. —      השמשות מאפילות בכפר.     וינה, 4.10.1919       ",0,1,3,4,0,0
"   	 	 	    נפישי גמלי סבי דטעיני משכי דהוגני (סנהדרין נ""ב.)     שלשה נערים על פרדס עברו  ויראו איש זקן אשל נוטע:  “בן שבעים לנטוע?” – אליו אמרו –  ""אין זאת כי אם הנך משתגע!  העוד תוחיל לאכל מפרי האשל?  התאמר האריך ימים כמתושלח?  וכבר הן שבת ותבא בכלח,  עוד מצער ואלוה את נפשך ישל  ומה העבודה הזאת לך עתה?  אתם הישישים קדמוניות התכוננו  ועתידת לחוש לנו הנערים הניחו"".  לכם העתידת? – ענם רב הדעת –  הידעתם אל נכון כי ימים תאריכו?  הן חרב המות לכל מרטה,  ומי זה יודע מי מכלנו  יהיה ראשונה אכל לתולעת?  ואני לא לי כיום עץ זה אטעה  כי אם לדור אחרון יקום תחתני,  הוא יאכל פריו – יאכל ויברכני,  וברכתו הוא פריי מעמלי אשבעה;  אך אולי עוד ימים רבים אחריכם  אתהלכה לשוח על קברותיכם!  וכדברו כן היה. כי קדמם המות  ושלשתם מתו בנעוריהם,  ובן-השבעים חרת על קבריהם  דברי זה המשל על המצבת.          ",0,1,3,3,0,0
"   	 	 	    ולה קול ירתי בה צדיקא לה תופי ויעזי קראבתה  ולו שיר קינה מקונן בו על ידידו שנפטר ומנחם את קרוביו     הייטב לנדיבים טוב פעלים – /   ומות נדיב כמו מות הנבלים!  ויתהלל ברב ימים חכם לב –  /   ויום מחר יהו ימיו צללים!  בחי אל! בהבלים יהלך איש /   עלי ארץ – ולא יבין הבלים,  כאלו הכסילות סגרה על    /   לבבינו – ואיננו כסילים,  והחיים והמות , ואין בם   /   פליליה, בכל נפש פלילים,  ובינם נמצאה איבה, כאיבת   /  שתי צרות, ויש להם בעלים,  יחבל זה אשר יעש חברו,  /    כעולים – ואינימו עוילים,  וילד איש וילד יום, וילדי   /   בני אדם לילדי יום אכולים,  ואם לא יחזה הבן במות אב –  /  בני האב בחיי אב שכולים,  ורע מזה ומזה כי פעליו,   /    אשר הקדים, במאזנים שקולים.  לך, רעי, אשר חלל ואינו,  /    לך הומה לבבי כחלילים,  לך ראשי כמו מים, ועיני   /    כמעינים, ועפעפי נחלים,  ולך מעי, כיולדה, יחילון,  /    ויתקצץ לבבי כפתילים,  ובלתך בחמת רוחי אהלך  /    כקוצף או כאחד הסכלים,  ואתן ראש, ואאסר בבית בור, /   ואקוץ לחנות אצל אצילים,  למען שלחו אותך בבור, אין  /   לך מנהו יציאה, בחבלים  ויען לא גזלוך, ואולם    /    כבדי וחצי לבי גזולים.  ידעתיהו , ויודע אהובו   /    נהי אומר ולא יאמר התולים,  ולקח, ואשר לקח ידידו –  /   בעיניו כל ימי חייו געולים.  קצר שנים – וזמותיו ארכות,  /  שפל ברך – ולבו בכסילים,  נבון דבר – ומתראה כפתי,   /  גבה לבב – והולך אל שפלים,  ולא נתן לאל תפלה בעודו,  /   ולא נתן כבודו לפסילים.  קרוביו, הקרובים לי כנפשי,  /   ינחמכם מנחם האבלים  ויועילכם, בצדקתו ותמו,  /    בשבת או בלכת על שבילים.  ולידידי אשר גוע יכונן   /    נוה נוח כאחד הגדולים,  ויסך  על קבורתו בעבים,   /   וישקה את עפרו בטללים!         ",0,1,1,1,0,0
"   	 	 	     הה, ספינותי השחורות,  מה-נרדמתן חרש  ברחבי הלילה  כתרנגולות נמות!      לנשימת מלחי אין-שמע  מכנף העתים אאזינה,  כי אתם אויתי לנסע מעט. –      משלמות קיצים פרועים  נשרו זמירות נערות  כנצה לבנה.      על שבילי תבל ערמה  עוד ידלק כלב יחידי  אחרי לא-מאומה.      ושמש בורחת מכפר אשר חלף,  מה נאנחה בחפזה  בדלי מי בארות. –      האם לא נמתח עוד פעם,  הוי מלחי היגעים,  מפרשינו השחורים,  כי נסור אל הבקר?        ",0,1,3,4,0,0
   	 	 	     שים שלום על עיני  ועטרת כוכבים על ראש חלומותי…        ,0,1,3,4,0,1
"   	 	 	     לא באנדלוזיה, בחמדת אלקהירה,    בנפות פרת ובצרה, הקריה הבגדדית –    בנוף השמש דקלי הוד מתמרים,    שמה על אבנים אלף לילות לילה    ישבה ג’ן בת מלך ותבנה רמות לה    ארמון האגדה!    באהלי מדבר רחוק, בלב ערב החרסית,    בדביר מאמינים חולמים, הנג’ר וחג’ז;    שמה לברק זיוים, על צלעי אבן פלאית,    בלבב הקעבה, שם, תלוים מעלקת:    והם מגלות קדומים כתובות מימי זהב    בידי בחיר משוררים, רוזן המחשבה    והם מחרזת פנינים, שירות א-סמות    אשר לגדל פיטנים!    נצחי ככוכבים תלויי שמי התכלת,    כקשת ארגונית בשחק אחרי גשם –    ככה תלוים רמה המעלקת,    תורת לב ונפש, דמיון וחזיונות    כתובות זהב טהור על משחר קיר הקעבה,    ככה המה תלוים…    אז ברחבי בתה, לפני בא מחמד    לא היה נביא אחד, אז נביאים רבים    מלאו את ערב, ערב המאשרת;    כל נביא חוזה, משורר חולם מראות    פנה אל עיר מכה, מקדש רואים גדולים    לחק על הקעבה לוחות שיר וחזון,    תורה לבני ציה ושריד לדור אחרון!    היה מלך פיטן זה אמרו אל-קיס    אלוף גבורי כנדה, נגיד שבטי אללה;    היה מלך פיטן, אוהב שיר וסיחות    אשר הגלה בפקודת אביו הוג’יר    לנטר צאן עדרים, תחת לשגות    באהבה ויפהפיות…    תחת שמי ערב ברעותו צאן וחזון    בצל התמר יומם, ביגון הסהר לילה,    בשקיעת רחמים ורודה זה אמרו אל-קיס    גלה מחצב הרים, מנו פנינים גדולים    נפשו חצבה לה;    שמה גלה דברים אשר הם יטביעו    שגיון רם בעין, בלב ועל השפה;    שמה אל לו נראה, אל הסוד ודממה    ותחת אברות נשר, עליו גפו הדה,    נגלה לו ממרומים מלאך גבריאל.    לא בקידות סתומות, בתנועת פה ולשון    העריץ את האלים; פלחן אמרו נגלה:    בשחוק הבתה, עדרי צאן וגמלים    ועריפי דקל!..    תחת גפות זקים, מבעד למפרשימו,    שטוחי שחקים דולקים בשחר מקדם זיוים;    בחם ואש ושרב, בצהרי יום זלעפות,    בצוף אורירים רכים, מלאכי עונת עשה;    מול פני דם ולהב, שעת מגרב גדולה    בהולידה שרפי אורים, שוקעי עבר ים,    מבעד צמרות תמרים המכסים שמש מתה –    נגלה פלחן אמרו!    בתהומות ליל כאשר ענן דולק סהר,    יבהר, יבהר לו, יתמוגג תחת רגליו    וסהר גבור הלאה, מעלה, בכסף מלא    קונה דרכו מול משעול החלבונים;    במרום יפקיד חילו, לגיוני הכוכבים    אשר פיהם סוד ועינם עין זמרגדים    רבבות גוני נגה משתברים בם כפצצות;    בתהומות ליל כאשר גנחה לה הנאקה    גנוח אחרון, בנפל אחור רוכבה,    קשקשי שפיפון באישון התרחבו    ותרשרש לשון שסועה דרך אבקת-אפה    לארוב לגמליה, לשך לה בארסה;    כאשר חול המדבר יפרפר, יזדעזע    מרעמת הד הלביאה מיניקה את גוריה    ורובה ציד גבור שוא לו כונן חציו    מול נעמית המפנקה, התחמקה ותעלם;    כאשר צללה נהמת סיחה ברחבי הערבה    בפרשז צל הכדון, משען פרש אמיץ    פושט גדוד ושלל עליו סוכך לילה,    עליו סוכך נביא, כי רחמיו עורר גבור    לברך, הצלח ידיו במשלח חיל הרזו;    בצאלי ליל, כאשר נטש דרכים    סופג טל ורטובה תמורת התפארת,    חרישי נוטף הדס וחשאי יפרח    רתם זהב, שולח בשמיו רחוק    לאפי עדינות רוכבות אשר מצלות רבות    לגמליהן ולהן רק בעל אחד…    אז ברקמת לילה על לחשה ורחשיה    זה אמרו אל-קיס אז מזבח בנה,    עשוי אבני גזית במדבר התערערו    ואת חלבו, לבו עליו הקריב אמרו!    אז, באצבע פלאית על נבל רחשי רזים,    בעלות הלב באש והחלב לו מטפטף,    אסף אמרו פניני נפשו נופלים    ויחרוז בם מזמורים, שירות ימות קדומים,    והם מעלקת!..    בלבב הציה, בצל כנפי רחמים,    הגיונו נשא, ראה חידות ופתרונים:    על מעורי שחק, מצוקי ארץ, לגיוני צבאותיהם,    חי ועוף וצמח ולילות בתה,    זהרורי שחר עם זהיוני שקיעה,    צאלי נאות, נפות ברוכי אללה,    זנים וזרדים, זנגביל, נרד, קנמון,    חלב הנאקות, דבש התמר, אשכולות יתרב    ודלת ראש הסיחה…    על ענתר וזליקה, יפי, געגועים,    על פגעי אהבה עזה, אשה, תענוגיה,    גחלי עיני חורות, פלגשים מדשנות אהל,    עשן נרגילה, עמודי אד הקהוה    מתאבכים בחוטי חזון, ארחות עקלקלות;    על יינות נשף מקטרי המחשבה,    חלומות זהב ואגדות לאלפים,    מכאבי לב ופרידה ורזון אשר נפל    במשמני עשריה…    על גבור יחיד, אוד נצר רמים,    על נבל אחרון, שריד מזמור קדמון,    על הנקם מורשת דורי דורות,    בגידת רע וכזב בבני אדם,    כשלון מלך, תחת רגליו נמעד    כסאו, נפל גם שרביטו;    על ערב, על זהר, על אלקמה פיטניה,    על כרן וקנפרה שודדי ארחותיה;    על ערב, אלים רבים לה    לפני בא רסול שדד רבצם,    אלוף לראשם שם: אל אחד, כביר!..    על ערבים,    ניבם שיר, לבבם רגש ורוחם האמונה –    שר לו אמרו אלוף גבורי כנדה,    שר לו אמרו מלך אציל, פיטן    שירי קסת גדולה, שפוכת זהב טהור    והם מעלקת!    בליל הנביא בן ארחות, נין מאמינים גדולים,    על דבשות גמליו לעמת דביר כי ינוד    בנתיבות החג’ז;    בליל הנביא כאשר סהר כצמיד כסף חצוי,    כקשת דרוכה מעל לראשו כונן ויפלח    בככר הערבה    רבאות תלמי אורה בתלי חול כסלת;    בליל הנביא, בן ארחות, נין מאמינים גדולים    יפנה מול קדשיו מול מכה שבמדבר –    אז בחזון הבתה צלילים כי יחדרו    באהלים, אל כל רמה, באשנבי כל שביל    אשר יעריצם סוד ערבי, ברזיו יעליפם,    יעליפמו שבטי הערבן: אבן רשיד ואבן סעיד    גם עגלת ובני עבדיה, גם ג’הלין ותאבנה,    טיהא, טרבין, דלמי וקאבנה,    עליהם הפקיד אללה, על להקות נביא הפקיד    מלך פיטן, אדיר ובידו אוחז    רמח אימים, בו תשחק    זרוע נשיא, אלוף לזורקי כידון,    אלוף פרשים השם לבדו מתג מדבר וצמידי פשתים    בפיות האצילות ועל צוארן;    בידו אוחז נבל, בו תשחק זרוע    על מיתרי זהב, רקמום שבטי מדבר    בשערות הפלגשים, מנימי לבותיהם –    אז בליל הנביא, בחזון הבתה מראות כי יגלו,    שירה כי תשמע, לא השבית אל במדבר,    הטביעה על הקעבה ומעינה בלב שבט    חי בנבלו, חרבו ונקמותיו!    היא השירה! שירת מלך יורד, הוא אלקיס    נגזל כס וכתר כסא אביו הוג’יר    נפל לפני בני אסעד!..    היא השירה! נגינותיה הלמו    מצודת אבלק אלפרד, ארמון האלמות    לבן עדיה, נגיד שריונות כנדה,    שמה מלך פיטן, שם מועדו בחר    ועל אברות נשרי ציה את זמירותיו שלח:    מעלקת, המשא בערב!..          ",0,1,3,4,0,1
"   	 	 	     מנורת שמן תאיר פני שלחני,  קרועי תכריך, חבילות חבילות  כרכים של הומירוס ושל תלמוד בבלי הכרסני  אלו על גב אלו מתגבבות, מאפילות.    אפתח דברי חול ודברי מוסר  איליאדה וספר תניא;  מדף לדף לי עולם חי יבשר  וצפרי כתב מביאות לי משם אפסניה.    אקרא אקרא את־הספרים הנושנים  עם החדשים;  מדור לדור אטיל, מארץ אבות ארצה בנים  וממקדשים למקדשים.    ואעשה מה־שעשה מורי רבי,  עמוד עמוד אקרא ובשוליהם אעיר  הערותי בחסידות, ומכפף גבי  אשקר בנסח ישן: אני הקטן, הענו והצעיר.        ",0,1,3,4,0,1
"   	 	 	    ביום השלשים למותו      א. היה והרעמה הזאת   היה והרעמה הזאת  הסתערה, מרדה עזות  כמו אמיר, סעור עלעול.  אזי העביר עליה על  ובמסרקו שדלה והדבירה  כהדבירו כל חמר יצירה;  היו הללו סרבנים,  מקשי הערף, מזעימי פנים  מהכנס לדפוס ודמות,  אך הוא זמנם לקרב חיים ומות  ועת שלרצונו כפם  נער רעמה, היטיב שפם.  כי בשלום ירדה מלהב הכבשן  יצירותיו, שכגבישים גבשן.     ב. היה בו מן הרך ומן המנעמים   היה בו מן הרך ומן המנעמים,  מצער בחיר העלמים,    ועם אשר לבו סער, שגב, רהב –  כעלם בישני אהב.    כעלם הענג ליקר חמדה כמה,  לחסד לטף יד חמה.    ויהי בפרח בציון הכלנית  תנה, כי זו השכחנית    אף לא עלה קטפה לשמו מהר וגיא,  כי אוי, “אוהבת את על תנאי”,    ובארץ אבותיו, עם שמש ושמי תכל –  “אבוי, כי אין לי כל, אין כל”.    אבוי אבוי – ולא הושר אזי כליל  מחזור “שירי אלאיל”.     ג. שאול רדה בכל המתכות   שאול רדה בכל המתכות,  מפרדות ומגבשות,  מבדיל וכסף וזהבים ועד  נחשת וברזל עשות.    והגלמים, רבצו הפקר נגלים  ושחצב ממעי מטמון,  התך, לטש עד הבזיקם גצים –  עדן חדש, חדש קדמון.    ובמחולת שרפי מרוק נגד  המנון ציון על גב הסדן  ומפעלות עזוז בעם מאז  ועד עתה רומם חסדן.    אף כטרסי־אמן גלף, חרט,  שזר עדי הפיליגרן  וגליפותיו ורקמותיו לשתי  וערב רקועיו שגרן.    ובהמריאו לתכלת עם עיטו  ידו לכוכבים הדה,  כי למדע רתם רכבי שירה  ולשירה – רכבי מדע.    וכדוקטור פאוסט בשקידה חקר  לכל תכלית, וכי שבע –  את שם מפיסטו לא בטאו שפתיו –  מעצם אמונה ואהבה.        ",0,1,3,4,0,1
"   	 	 	     בעצם יום טרדה  חוצה רחוב הומה  תרנגלת נפחדה  בכרך חביב ורחוק.      לפני ערב  פורשים שני טורי ערמונים  לעבר הדממה –  ואמיריהם טבולי ליל.      אנו דורכים שנים  על מרבדי ירח,  וכבר פשטנו מעלינו  בלואי יום-עיפה.      אך העגלון החשאי  ינופף שוטו על הלילה.  ושנית נגמא לרויה  חורת ילדות גזה.        ",0,1,3,4,0,0
"   	 	 	     מול השקיעה  תרבץ זהובה, חרדה,  קמת המורד.      מבין חרכי תרזה כהה  יזל עלי חרש  זהב נתך.      יחידה תנהר דרך ערמה  אל הערב.      וצללים רכים  ישכבו ארכים על ירק המישור.      אז אמרה לנפשי:  ""שכבי אל הצללים,  כי עיפת!""        ",0,1,3,4,0,0
"   	 	 	     נורא אתה אלהים, אדיר ממצוקי עולם!    ואני רפה-כח אנוש שתום עינים    כי אראה לא סדרים ונוראות בתבל לנגדי,    לא אתוה מעללי יה לא אשים בם תהלה    בעפר אתן פי ארעד ואודה יה.  עת עבי שחקים חשכת מים נאספו    מפיהם ישלחו חצים לשונות אש אוכלה    כלשון מלך בלהות לפידי מלאכי זעם    וברקים יכו שאיה שלות אהל ישרים;    או מאוצרות שדי עת סערה ברעש תאתה    תדרוך על במתי ים תרתיח כסיר מצולה    אז תהומות כקבר פתוח שערי מות יראו    ואניות אבה תמוטינה – צללו טבעו ואינימו;    עת קטב מרירי שוד משדי יבוא    מרבבים חצי זעמו ויפיצם על פני אדמה    במלתעות רצח יאכל משפחות שלוי אדם    ויפול בנאות תמימים כזאב על עדרי צאן    שאו שאו ערים וישביהם ירדו לשאולה    בשמים התקדרו חשך מלאך משחית יעופף    ברק החרב בימינו לבלע ולהשחית חלד;    עת אש נהפך מתחת נחלי גפרית בשאול    גבעות עולם ירעשו הררי אל יפערו פה    מגרונם מוקדי עולם נהרי להבות ישטופו    יכסו משכנות מבטחים ולא יכבו לדור ודור;    עת עמים יקשרו קשר וכנחלי אש יעברו חק    חמתם כחמת נחש יתאכזרו מהררי טרף    יעבתו חרצבות רשע וצדק ברגל ירמוסו    ימגרו כסא יושר ויאמרו לזדון: מלכה עלינו!    עת מלחמה ילידת מות על כנפי אש מתהלכת    תשכל בזעם אפה ישרים לא חטאו    ותהפך בארבות ידיה תבל לבור צלמות;    עת האדם בדמות שדי כליל יופי יתפאר בו    אשר רוחו תושיבנו בחביון סוד קדושים –    עת כחו ועצם ידו נהפכו לו לכלי משחית    לחבל טוב וצדק להשפיל אמת רומם שקר    להרע מבהמות שדי אשר בעפר יסודם    וירד שערי שאול לאמר לחטאת: אחותי את!    עת משואות חלד אלה רבו לאין מספר    אחזה בקרב לבבי ויבהלוני ויניאו ראשי –    אז סלח, אל אדיר ונאור! כי לבי יהגה אימה,    האהבה אשר צוית תתיצב מנגד כרגע    ונפשי תכה לרגליך ובמו פלצות תשפוך שיח.    נאור! לב בשר איך יערב לקרבה אליך?    לחשוף שלמת אורך ולהביט את כמוס אתך?    לדעת שפוני עצתך עת ידך הויה במעשי ידיך?    מועצות פלא אתה ידעת לך כל כחמר חתם    איתנים מוסדי ארץ שעשועיך יום יום.  נאור אתה אלהים, אדיר ממצוקי עולם!    ואני רפה-כח אנוש שתום עינים.          ",0,1,3,3,0,0
"   	 	 	     אהבתי למות בך, את קרית צבי הזהב!    לרגלי מגדל גאה וברוש מתמר,    בצאלי היכל קדוש, תחת שכינת אלי,    להדי תפלת רחמים נמוגה לה בשקיעה    וצלילי המנון נצחי לחש דורות לו–    אהבתי למות, למות!..    קיר הנביאים! לפני מותי    טרם צם שבתון יצוה נפש לי    אטבל ארז אדיר בים המות,    בלבת סדום אטבל ענפי עזו    ובכתב האש לאור לבנה מתה    על הר הקריה חקקתי לי: ""פה!    פה אנוחה לי!..""    מרם שמים אקרע צחור ערפלים    ובשלג חרמון הנמס עם החמה    הנשפך כעין החלב – את שוליהם ארחץ    והיו לי תכריכי!..    השבעתי אתכם! אל תרהבו רהב    לסגור עפעף עיני עם גולל רטב אחרון!..    תהיינה עיני אלה! תהיינה פתוחות, פתוחות    להביט השמימה, אל טהרם, אל כוכביהם,    התענג על נוף הרי, קיצם ואביבם,    עליהם קרית לבי חולמת לה, חולמת!..    תהיינה עיני פתוחות להנות מאור גברתי,    לאמץ את שפתותי תמיד אלי פיה –    כי לא שבעתי יפיה פה עלי אדמות!..    תתלבן נא הקריה! והיה לי עולמי    עם ימיו ולילותיו, בקר וערביו,    תשלומים גדולים לי    למלאות חיי אחרי מותי, סלה!          ",0,1,3,4,0,1
"   	 	 	         עוד בימי יותם ואבימלך  חפץ האטד להיות ביער מלך,  כי חמדת הכבוד קרבו בערה.  ״מדוע לא אמלך?״ – נפשו אמרה –  ״יען עץ יער אני? אילן סרק?  כל השומע יצחק לי! הכי רק  עצי מאכל למלוכה יצלחו?    הן גם הארז עץ־פרי איננו!    במקום עלים עליו מחטים יצמחו,  ובכל זאת יתנשא זה בעל המחט  לראש ולקצין על כל העצים יחד;  ובמה נופל אנכי ממנו?  כי אמלך הלא אז למעל אורא  בשם ״הארז״ גם אני אקרא    (כי ״ארז״ יקרא ביער כל מלך    כבמצרים פרעה ופלשתים אבימלך)  ובידי אז יהיה שרביט הזהב –  הוא מטה־אלהים מאין כמהו!  אין יש דבר לא נוכל בו עשהו;  הוא מחה כל עון ופשע כעב,  הוא ימחה גם פשעי מלב העצים  כי אטד אני ממשפחת הקוצים,  ולנגה ברק שרביטי  יעשו ברכה אתי  גם כל עץ עשה פרי!  ונגשו וקרבו עדי  ונכנעו תחת ידי  ולא ילכו עמי קרי.  אז אהפך חך אחד אל כל בהמות שדי,  אצק עליהם רוחי, טעמי אשים במו  עד גם פריי, פרי־כחש, ימתק למו.  או כי אקרא לעזרתה    רוחא דזרדתא1,    והוא את רוחו יער  על כל סבכי היער;  אז יחל לפרוח  גם קמוש גם חוח,  שמיר ושית  יעשו מעשה זית,  קוצים וברקנים  יתנו יבול הגפנים  ופרחים ומגדים יהיו עולים  בכל הנעצוצים ובכל הנהלולים.  אז ידעו כל העצים בני גילי  כי לא נברא העולם אלא בשבילי.  ובכן – באו, העצים, חסו בצלי!״      ככה לא עץ שמן וכבוד הלבנון,  לא שטה והדס, תדהר או ברוש,  כי עץ יבש עץ שפל קפץ בראש;  אטד נעשה ארז, עבד היה מנון!  ויאסף האטד אליו מן היער  כל עץ בוקק, תרזה אלון וארן,  ויושיבם מסביבו כחצי גרן,  כשבת הזקנים בשער;  ויקרא אל הרוח  לבא עליהם לנוח.  והנה משק כנפים  ככנפי התנשמת  נשמע לאזנים,  וקול כאשת מדינים  את אישה זעמת.    הקול קול זרדתא אל האטד דוברת:    הוי יונק איש שיבה, נער בא בשנים,    התמלך כי אתה מתחרה בארז?2    (יסלח נא הקורא היודע  על כי חרוזי זה צולע;  הן פנינים בחרוזים נחרזים  גם הדגים במחרזת נאחזים,  אך קשה לעלות בחרוז את הארז  כי אין מלה אשר בה יחרז)!  הארז לא עץ פרה, סריס או עקר,  ובכל זאת עץ הדר הוא, עץ יקר:  ריחו נודף כעצי בשם ואהלות,  גזעו איתן, יצוק וטוב לבנין;  על כן יבנו השרים ממנו היכלות  על כן יעשו הצורים בו מקנה וקנין;  מגזעו יעשו תרן, ומן הלכש  כרי הגמל ומרכבים לרכש.  סוף דבר, מן השרש עד הצמרת  כלו עץ חפץ הוא, עץ רב תפארת;  ואתה מה כי לכל לראש התנשאת?  איזה דבר טוב יש בך כי תחפץ השתרר?  פריך אשכלות מרורות,  גזעך חבילת זמורות,  קוצים וצנינים מלאת  ולחוסים בך חייהם תמרר.  במה אפוא תצלח למלוכה?  טוב אתה רק כחדק ישר למסוכה  וכעצי יקוד לתנור וכירים;  וגם שם תשרטנה בך ידים,  מעשנך תכהינה העינים  ומאור אשך לא תארנה. –  אף גם זאת אמר־נא:  מי אלה לך אספת הגרנה?  קוצים כסוחים כמוך כלהם,  אין לח אין ריח, אין לב אין טעם;  ההם יעזרוך  לעשות מלוכה?  שים אפוא, האטד, לבך אל דרכך: אם אותך העצים לנשיאם נשאו  יען עצי מאכל הרבנות ישנאו,  עליך עם כל זאת לדעת ערכך –  חטים לא תצמחנה ממזרע קוצים  והאטד לא יצלח למלך על העצים.     ה׳ תמוז, תרמ״ח.           רוחא דזרדותא (פסחים קיא) מן זרד וזרדים, הוא שר  הצמחים ועצי היער והם הדרואדען של היונים.  ↩    מתחרה בארז – נקוד המלה הזאת משנה מנקודה כמקרא (ירמיה כ״ב, טו), לפי שהוראתה משנה; ששם לדעתי איננה מענין תתחרה את הסוסים כי אם הפועל מן כפי תחרא (שמות כ״ח, לב), ופרושו שאתה מתחרה ומקיף את עצמך כארז כתחרא, ע״ד כצנה רצון תעטרנו (תהלים ה׳, יג), כמו שהוא אומר לפני זה ״וספון בארז״, ופה בשירי אני מדבר באטד שאיננו יושב בבית ארזים, כ״א שהוא מתחרה כארז, ע״ד אל תתחר במרעים, כלומר, נוטל לו את השם ארז ומדמה בנפשו שהוא באמת אחד מארזי הלבנון אדירי האומה. ולכונה זאת שניתי את נקוד המלה ממה שהוא במקרא.  ↩           ",0,1,3,3,0,0
   	 	 	     אלה דברים יש בשוע ובן-שוע  ישמר ברית רעים ותתן כעב ידו  ישא אשר לא נשאים לו ויחשב את  שאל כנותן לו ורעו כבן-דודו.          ,0,1,1,1,0,0
   	 	 	    חכם-לבב עלי / ר'        חכם-לבב עלי דרך שפלים    ואת דכא יבקש-לו שררה    ויקח לו יקר נצח וכבוד    ושם עולם ביד יראה ותורה.        ,0,1,1,1,0,0
"   	 	 	     והיה כי ידעך הניצוץ האחרון בלבי  ואחר לא יצת להאיר אפלת חדריו  וכקרע עננה יתומה בערבות השחק  תשרך נשמתי עניה בין חומות-ערפל:  ויומי ולילי יתמזגו בשתיקה זועמת  והיו למדבר שממון בלי ראשית ואחרית –  אז אפרש, ערירי ונעכר, לזוית נשכחה  ואוציא בדממה אחרונת-אנחותי – ואדם…  וחתרו אנשים ובדו פתרונים למותי –  וקברו את סודו אחורי הגדר הדחויה…       תר""ע       ",0,1,3,4,0,0
"   	 	 	     ובכן – ויהי דבר יי אל יונה בן אמתי.  משמעך רהו / אנשים ויתמהו,  אשר לו הים והוא עשהו.  אל נורא עלילה / דרך לבעלי מעילה  הורה למצא מחילה,  נוראותיו גלה / להודיע כל פעלה,  כי לו לבד הגדלה.  יזם להשיב גמולה / לעיר מני עד שתולה,  נינוה העיר הגדולה  יום צוה ציר אמוני / ""קום קרא חזיוני,  כי עלתה רעתם לפני"".  ציר בשובם לנכח / בן כי ירב סלח –  ויקם יונה לברח.  חפצו בבוא ים קים, / ונשאו מים דכים  ויהי סער גדול בים.  קראו יורדיו ביניהם / ויטילו כליהם  אל הים להקל מעליהם.  בירכתי ספינה קדם / ולא נתמנה בסודם  וישכב וירדם.  רביו קראו כמהים / ""קום, קרא לשוכן גבהים,  אולי יתעשת האלהים"".  יעצו עצה נכונה / להפיל פור באמונה  ויפל הגורל על יונה.  הן לחוותם בניבו / שאלוהו: מה טיבו  “מה מלאכתך ומאין תבא?”  ויענמו קשה / שלשה תחת שלשה  “אני ירא אשר עשה את הים ואת היבשה”.  דברו בשמעם באזניהם, / מפני אל, נודע להם,  הוא בורח, כי הגיד להם.  השיבוהו בלב סוער / ""במה ישתק מסתער,  כי הים הולך וסוער?""  ""גשו יחד כלכם / והטילוני בכליכם  אל הים וישתק מעליכם"".  יחד המו וחלו / וחתרו – אולי יועילו  אל היבשה ולא יכלו.  אז כנכבד כנבזה / צעקו לאל נעלם, כל חוזה  “אל נא נאבדה בנפש האיש הזה!”  תקפו מפה ומפה / טורף נפשו באפו  ויטילוהו אל הים ויעמד הים מזעפו.  אל יודע סתרים / אמנם יראו גברים  וידרו נדרים.  אז במצולות מנה / נאור אין לו תמונה  דג גדול לבלע את יונה.  וינח במצולות / במעי דג ואפלות  שלשה ימים ושלשה לילות.         ",0,1,1,1,0,0
   	 	 	     ראה זמן כי האנוש הבל ואז    נהפך לצר עליו והנו קין    אך שת לבבו להרג בבני יקר    ויהרג כל מחמדי עין    פרץ תמול פרץ בארבעת בני    עזרא והמתיק הבכי מיין    אל השנים הרחוקים אהמה    כי אחזה ימים יניפון זין    אשאל בעד יוסף ויאמרו לי חכה    ובעד יהודה יאמרו לי אין.  עוד על מות ר' יהודה אבן עזרא        ,0,1,1,1,0,1
"   	 	 	     הה, ימי הנרגשים,  אשר נגרו פעם  תוך סמטות איזו קריה  כנהרי סתו חרושים!  לנצח הן חמקו אי-אנה –  ועל חומות פצועות עודם חקוקים.      עם שובי אראם עד אחד.  כלם שלי הם  ולא שלי.      עיני אשא אל על,  אם לא אראני מציץ מן החלון.  אך הספה כבר שנתה מקומה,  ואף אני אינני.      ושלג יורד,  שלג כמקדם.  אני זוקף צוארון לבושי  והולך ממני,  הרחק ממני.        ",0,1,3,4,0,0
"   	 	 	         אל אל אשחר ואפללה, / עוד בי נשמה ואהללה.    בקר בקומי אדרשה שמו, / לילי ויומי אזכר נאמו,  דמעי ודמי יגרו כמו / נוזלי נחלים, ואסלסלה.      ראש מאמרי שיר אקדמה, / שמך אפאר וארוממה,  פרי שפתי לך אשלמה, / הודך א[פ]אר ואגדלה.      הנה שפתי מיקרך / לא אכלא עוד, ואברכה,  גדל כבודך והדרך / אגיד לכל יבוא ואמללה.      מרפא ומזור תן למחלי, / שלחה – ותסלח נא למעלי,  קרבה לנפשי חיש לגאלה / כי לך אקוה ואיחלה.          ",0,1,1,1,0,0
"   	 	 	     שמח, אדם, ביום עצרת,  לאסיף ביתך התקן;  אור שקיעה עצבות תשכן,  אך דבש נוטפה עוד כל כורת.    יש כאן בית. אי הבית?  עיר היתה כאן. אי העיר?  על מתים ועל בעיר  כבר הליל רד כעיט.    שתל עצי שקמים בשפע  על הנחל השקט;  דם רמון וחלב שקד  עוד יוסיפו חן על יפע.    שא סליך על השכם,  טען בר ופרי ענף;  אל תשב ריקם פניו,  פני האיש, בקש פת לחם.    כי בעוד גדוש האסם  בא מועד שיתרוקן;  דע, מחר אתה זקן  ולא לנצח, עלם, חסן.    שמח, אדם, ביום אספת  טרם אסף עצבים;  כי זורחים עוד כוכבים  לילה על כל גן ורפת.        ",0,1,3,4,0,1
   	 	 	         תעה לבבי אחרי התהו / ותושיה נדחה ממני  עזבתי ארחות ישר / ובהבלי עולם נסמכתי  כסלי מלאו נקלה / ומח עצמותי מרמה  עטיני מלאו זמה / טבעו רעיוני במצולות חטא  כליותי כלו מאון ומרמה / ומתך ומחמס יחדו אמללו  שקר גם שוא ודבר כזב / יחדו יכונו על שפתי  מאנה לנגע נפשי / דברי חכמים וחידותם  לא יישנו יצורי אם לא ירעו / ונגזלה שנתם אם לא יכשילו  ערם הציגוני מבלי צדקה / כמדי הלבישוני פשע ופוקה  בשאון גליהם עליהם הגדלתי / שחו זמותי ושוב לא יכלתי  על כן באתי להודות לפניך / אולי אוכל לעלות מבור שאונם  והנני שוחה נגד הדום רגלך / ומתודה נכח ארון עזך  ומבהיל עצמי על עצם אשמי / ומזיל דמעי על רב פשעי  ומתחרט בלבי על עוון חבי / ובוכה במסתרים על חטא נעורים  כי לגלותם בשפה לא אוכל שאת / ולזכרם בלשון לא אעצר כח  כי אם אבוא לפרט מקצתם / הזמן יכלה והם לא יכלו  על אי זה מהם אדרש או אבקש / על אי זה מהם אתבע או אתודה  על הזדונות או על השגגות / על החבויות או על הראויות  יודע אני בנפשי יי אלהי / כי רק לקחי מני צדק  אשר שנאת אהבתי / ואשר אהבת שנאתי  אשר רחקת קרבתי / ואשר קרבת רחקתי  אשר אסרת התרתי / ואשר התרת אסרתי  אהבתי רע מטוב / שקר מדבר צדק סלה  פניתי אל רהבים ושטי כזב / ואחרי בצעי לבי הולך  אשמתי [בתורתך] נאצתי מעשות    חקיך / געלתי [דברך] מאסתי משפטי צדקך  הפרתי ברית ובטלתי מצוה / זרעתי און חרשתי מעוה  טפלתי שקר יעצתי דבה / כזבתי לצתי מלאתי חובה  נעלתי סגרתי עלי פתחי התשובה / צררתי חטאתי קשרתי מרמה  רדפתי שחתי תאבתי זמה / שגיתי לוצצתי מעלתי הגדלתי עוון פלילי  חטאתי זדתי וישר העויתי / קצתי בכל מצוותיך ולא שוה לי  בעזות מצח באתי לבקש סליחה / ולתבע מחילה על כבד עווני  אבל על רב רחמיך נשענתי / ואדע כי לא אבוש  ואשא בידי מנחה משיר ערב / ואבוא לדפק דלתי רחמיך  ואקח עמי זכות אבותי / וחסדי נביאי הקדמונים  ואחקר ואחפש סתרי / ואתפר קרע חסרי  ואמר אודה עלי פשעי נגדך / אולי תשא עוון חטאתי סלה  ובעמדי לפניך רחפו כל עצמותי / ונבהלו קרבי ונתקו זמותי  ויחרד לבי ויתר כבדי / וימעדו אשורי ותרפינה ידי  יגרתי כל עצבותי / ידעתי כי לא תנקני  אדני שפתי תפתח / ופי יגיד תהלתך.            ,0,1,1,1,0,0
   	 	 	     והוא פלס נתיב קדש ופתח / למשקלה ומתכנתה שערים    והוא החביר בענינה שערים / וקבץ מגדודיה פזורים    והקריב מקצויה רחוקים / והקריב מגבוליה מצרים    ומעודו הלא הלך שחוח / שפל רוח לאל משפיל ומרים    ונטה אחרי אל מבחורות / ושמר משמרותיו מנעורים    גביר ישפיל מתי און וחמס / ויגביה מתי משפט וירים    ושבט פֽושעים שבר ישבר / והרס יהרס שני כפירים    ועל דליו וגוזליו ירחף / באברתו כרחף הנשרים    ויושיע מיחל בו תשועה / ועזר הֽמקוה מעזורים    כאלו להבי אש מענה פיו / ולפידי ת[ש]ובותיו [כבו]ערים    יגורון יֽושביו ממֽוקדיה / וירהו פן יהו דומים ל..רים    ואמנם הוא וכל בעלי מזמה / ותושיה כרועי העדרים.        ,0,1,1,1,0,0
"   	 	 	    ולה מרת͘יה פי רבינו האיי גאון זצוק""ל [ולו קינה על רבינו האיי גאון זצוק""ל]     הלא תבכו בני גלות המוני / הלא תבכו לציון עיר אדני  עשו מספד והילילו באפרת / והשמיעו בבית־לחם אמוני  לבת־ציון באזנינו צעקה / מעוררת בכל־קרת יגוני  מצאוני קראוני עוני / וקם כחשי וגם־ענה בפני  ואיכה אחריש בני ואדם / ואיכה אתנה פוגת לעיני  ואיך לא־אעשה מספד ואבכה / בכי חשבון ואלעלה שכני  וסר צלי אשר הסך לראשי / ומת מלכי אשר עבר לפני  והורם מעלי ראשי עטרה / והוסר הענק מצורני  וסר הניר אשר נשאר לדוד / ושח דגל אשר אסף גאוני  בני דוד שאו נזר ועדות / ושברו פך אשר־בו ראש שמני  למי זה אחריו תאות מלוכה / ומי ישב עלי כסא אדני  ומי ישפט עניי־עם בצדק / ומי ירוה במימיו צמאוני  ואי־זה ראש אשר יהיה כהאיי / ואי־זה הר אשר יהיה כסיני.        ",0,1,1,1,0,0
"   	 	 	    [יה, אנה אמצאך] / ר'        יה, אנה אמצאך? / מקומך נעלה ונעלם!    ואנה לא אמצאך? / כבודך מלא עולם!        הנמצא בקרבים / אפסי ארץ הקים,    המשגב לקרובים, / המבטח לרחוקים,    אתה יושב כרובים, / אתה שוכן שחקים.    תתהלל בצבאך ‑ / ואת על ראש מהללם,    גלגל לא‑ ישאך / אף כי חדרי אולם!        ובהנשאך עליהם / על כס נשא ורם,    אתה קרוב אליהם / מרוחם ומבשרם,    פיהם יעיד בהם, / כי אין בלתך יוצרם.    מי זה לא יראך ‑ / ועל מלכותך עלם?    או מי לא יקראך ‑ / ואתה נותן אכלם?        דרשתי קרבתך, / בכל‑ לבי קראתיך,    ובצאתי לקראתך ‑ / לקראתי מצאתיך,    ובפלאי גבורתך / בקדש חזיתיך.    מי יאמר לא ראך? / הן שמים וחילם    יגידו מוראך / בלי נשמע קולם!        האמנם כי ישב / אלהים את‑ האדם?    ומה יחשב כל‑ חושב, / אשר בעפר יסודם –    ואתה קדוש יושב / תהלותם וכבודם!    חיות יודו פלאך / העומדות ברום עולם,    על ראשיהם כסאך ­‑ / ואתה נושא כלם!        ",0,1,1,1,0,1
   	 	 	     על חיק מזמותי נשאתיך יעלת / החן ובחלומי חזיתיך אמש    ואתמהה כי החלפו סדרי זמן / בהיות חצות ליל כצאת השמש          ,0,1,1,2,0,0
"   	 	 	    החרשים שמעו מפי נוראות / ר'   לקרובה א'       החרשים שמעו      /מפי נוראות    ותנו לב לחזות     / עלי תבל פלאות    והעורים הביטו לראות:        החרשים אקרא      /להשמיע המונם    אשר כחשו בקונם     /ובטחו בקנינם    וכסליהם בהונם      /והוא מכשול עונם –    ואיך ישמעו והנה     /ערלה אזנם?    באזנים מלאות        /האזינו קריאות:        ותנו לב נוחלי     /גילת ימי עדנה    מדמים כי לעד     /לא תהיה ישנה    שוכחים ימי רעה    /ימי שיבה וזקנה    לא יתנו בלבם     /דעת ולא תבונה    תמידיהם חטאות       /וצדקותם שגיאות:        והעורים יתעו     /בתבל רעיונים    כי לעד יהיו     / בתוכה רעננים –    וחצי זמן לירות    /בכסליהם שנונים,    ואין רואה ומקיץ    /כי כלם ישנים    ומה בצע ברואות      /לא יחזו באות?        החרשים מקשוב    /אלי מוסר – נעו    וכל צופיו עורים    /אשר לא ידעו    בעיניהם שכונים    /והמה יסעו    החרשים, נכון     /לבו יתננו    כל נוצר למות     /כי חיש ישיבנו    קרוב יום אדני     /ומי זה יכילנו    יום כל הבריאות       /לחשבון קרואות:        ותנו לב חושבים    /היות עם בנימו    כי בגוש העפר     /לעולם בתימו    יכבדו ואם יצערו    /ולא יבינון למו    מן גו יגרשו     /ויריעו עלימו    שם יכלו קנאות       /ויסופו שנאות:        והעורים זחלו     /יחד בהתאסף    כי תבל יחבר     /והמות ישסף    ובגעת צפירה     /לכל סוד יהי חושף    ולו גבר יצבר     /כעפר כסף    אין לו בו רפואות      ועלה למשואות:       החרשים קשובו    /כי תבל שבכה    וכי קשתה דרוכה    /ומלחמתה ערוכה    וכי יומה קצר     /ורבה המלאכה    לכן קומו צאו     /מתוך ההפכה    להתעופף כדאות      /ולרוץ כצבאות:        ותנו לב סומכים    /כל איש ביד חבלו    להוסיף על צידו    /וחק יומו ולילו    לריק כל יגיעו     /בעולם והוא לא לו    ימות ואל יעשר    /ולא יקום חילו    זמן ירוץ להפאות      /אותו בכל פאות:        והעורים לספק    /כל איש על ירך    חושו ומעבדת     /תאוה צאו ופרך    ובלב תנו פחד     /ליום מות ומרך    והכינו צדה      /כי רב הדרך    כשיות נהלאות       /תיגעו בה צמאות:  החרשים הטו     /היום אזניכם    בטרם בא פחדכם   /שוב מפשעיכם    והלוך עם בניכם    /למשכב אבותיכם    וקרעו את לבבכם   /ואל נא בגדיכם    ונפשות מנאות      /שאו אליו משאות:  ותנו לב לשאב    /דמעות כמים    ולשפכם לפני     /יושב שמים    בעד דרור אשר נדד   /מקן פעמים    והוא יגע      /ורפה ידים    ולא יוכל לדאות     כי ירד פלאות:        והעורים עמדו    / דרש מאל פדיון    וללבש לנקמה    /צדקה כשריון    ואז נחזה ישועת    /אלהינו בציון    איש ואיש ילד בה   /והוא יכוננה עליון    לאלפים ומאות     /יהיו ורבאות:        דיננו,האל,     /האר פניך    וקום מכסא דין   /ומושב חרוניך    ושב בכסא רחמים  /היום לבניך    לאט, האף על זה   /תפקח עיניך    עשה אדני צבאות    /לטובה עמנו אות:        ",0,1,1,1,0,0
"   	 	 	     קר ואובד הוא הערער    בערבה הנרדמה.    אתה אחי, בן-ישימון,    סמל-נצח של הדממה!        הן כרתנו ברית של אחוה,    והמדבר – אב לשנינו;    שנינו תוהים ולא נדע    מה אנחנו, מה חיינו.        יום-ערפל אחד ארך    תחת כנפות שחק עכור.    הגד, אחי, אם ידעת,    מה בין אתמול ובין מחר?        צא והבדל יום מימים –    והימים ככה דומים!    שממה אחת ילדתם:    אחים המה, אחים תאומים.        למה תביט עוד לשחק,    מה-יענך מסוה בדילו?    והשמש מה-לך יתן    ומה יוסיף גם בהלו?        כל המאורות לו יגיהו,    כלום יביאו לך תנחומים?    עולם כלו עירם סביבך –    מי יכסה המערמים?        קפא, ערערי, בבשתך    ובעריתך זה הזקופה –    עד שימק שריד גזעך    או ממזרים תנח סופה…    תרס""ט       ",0,1,3,4,0,0
   	 	 	    אבינצר בן אלישע האלכסנדרוני     השר עטרת כל ידידיך  דוה לבבי על נדדיך  כי מחלת עיני מנעתני  לנשק פעמיך וידיך  אתה חכם לבב אשר שמת  בגדי ענוה כל בגדיך  הצדק אלהיך עלי כל טוב  ורע ויסורו פחדיך  אם נעדרה מביתך אמה  דע כי בני ימים עבדיך  אם היא קנוית כספך הנה  שרים קנויי רוב חסדיך  איכה תהי נעצב והיא פדיון  נפשך ונפשות כל ילדיך  ובטח ואל תירא ואל תחת  כי מלאכי שלום פקידיך.       מנחמו על מות שפחתו ומבקש סליחתו שלא בקרו מחמת כאב עינים.       ,0,1,1,1,0,1
"   	 	 	     הי, הי, הי,  ארצנו עניה;  זמרי, נשמת כל חי,  שירת עגבניה.    עגבניה, עגבניה,  תמול אך באנו באניה  וכבר הצצת מחמיצה,  מסלט ומקציצה;  גילה, רנה, חדוה, דיצה —  כי הצצת מחמיצה.    רק, רק, רק,  רק עגבניה.  ממושב בני־ברק,  או מדגניה.    עגבניה, עגבניה וכו'    כך, כך, כך  בימי העליה  תושר בכל מטבח  שירת עגבניה.    עגבניה, עגבניה וכו'    הי, הי, הי,  ארצנו עניה;  כבר שרנו עד בלי די  שירת עגבניה.    עגבניה, עגבניה,  תמול אך באנו באניה  וכבר הצצת מחמיצה,  מסלט ומקציצה;  גילה, רנה, חדוה, דיצה —  כי הצצת מחמיצה.        ",0,1,3,4,0,1
"   	 	 	     בחצות הלילה  יישן לו כפרי החור,  הבודד,  על מרבד צל יער.      בחדרי הנהיר  חרש אז תעור האהבה הנמה  ותבגיר לי גוי הקטן, הרך.      וערמה אעמדה,  ובוגרה,  תוך גלי אהבה חרדה  וכמיהה כה טמירה — — —      על מעלה ההר  אט לו יטפס  צל נודד עיף, שחוח.      הוא ישא בכורי געגועי  על דרכו האפור, המעקל.     וינה, 1919–1918       ",0,1,3,4,0,0
"   	 	 	    שיר מנין     אחת ואחת – שתים הן,    ואם עוד אחת – שלש;    מי אשר ערבה לו    הוא הבצק ילש.    לושו, לושו, ילדי חן,    שימו בתנורים,    חלות שבת, רקיקי חג,    רקיקי חג לפורים.    רקיק לי ורקיק לך,    ורקיק לצפרים;    כל היוצא אחרון – הוא    יהיה ראש לנערים.     כשהמשחקים מרובים עומדים הילדים למנין כדי לבחור מתוכם “ראש”, מנהל המשחק וכדומה. הבחירה נעשית באופן כזה: אחד הנערים (המנהל) קורא שיר או פסוק ידוע, מורה לפי הטקט של הקריאה על כל נער ונער מן הנמנים, והאחרון שבו נגמרה הקריאה הוא הנבחר.       ",0,1,3,4,0,1
"   	 	 	     חלום אבי ער בערים,  ירן עם לילה.      עיני יורדה כוכבים –  בכי כל הלבבות.      אמר אמרה אל האשה:  חיי האפלים  נמסכים לרגליך  כגלי אש לוהטה –  למה תשעי מני?      כנטפי אבן  צוללים צעדים אטים  במעמקי ליל.      ככה הולכה האשה.        ",0,1,3,4,0,0
   	 	 	    [לידידו]  È — — — / È — — — / È — — / / È — — — /È — — — / È — —   בעת לא-אחזה דוד האהבים / אברך ממקומי שם כבודו    ואם-לבו כמו מזבח תבונות / לבבי אתנה להיות תמידו    צבא רום קֽראו אתו אחיהם / ונתנו מפתחות חכמה בידו    ואיך לא-יאמינו בו מקנאיו / והנה על-ימין חכמה צמידו.          ,0,1,1,1,0,0
"   	 	 	    (בעל “כור לזהב” בשלחי לו את ספרי אדו“ם ומ”י 1).   לא מלבנון ארז וברוש משניר,    אף לא חבצלת הדר השרון,    כי אם אגדת אזוב אשר בקיר    היום לך אביאה מנחת זכרון.    אתה איש חכם נודע בין זקני עיר,    קבלהו נא רצון, אל תט בחרון;    טוב תורה עם משל ומחקר עם שיר –    גם שברי לחות מנחים בארון!            הכוונה לשיר העלילה “אהבת דוד ומיכל”, ולקובץ “משלי יהודה”, פרי עטו של יל""ג. [אסף ברטוב]  ↩           ",0,1,3,3,0,0
   	 	 	    ומן מקטעאתה אלחסאן [ומשיריו הקצרים היפים]     אמיר אשר האמיר לבי בנצניו / וסעיף הדס נטע חשק ברעיוניו  עמד כעמוד שן יפה בעיני כל / חשוק וכחשק דלו מאד מתניו  סוד אהבה מבין מהלבבות כי / תשא לבבך לו ישא לך עיניו  בכו מתי־חשק עלי ולא־בכו / כי בהמות יונה אהמה למול יוניו  לחייו כתפוחי זהב במשכיות / כסף והדבר דבר עלי אפניו  בושה לבנה עת כי־ראתה זהר / לחיו והשמש נפל עלי פניו  דדיו כרמני זהב מחשקות / זהב ומי יתן אמץ ברמניו.        ,0,1,1,1,0,0
   	 	 	         שעלי אפרשה תמיד למלכי / ואקד לו עלי אפי וברכי  לפניו אערך לבי כקרבן / ודמעי אשפכה נגדו כנסכי  מיחל כלתה נפשי לחסדו / כתוחלתי לאור בקר בחשכי  הלא פניו אשחר אם יאחר / וידעתי אמת כי יענה כי  ולבי מר ישיחני במאמר / זכריה כי מאד מתוק לחכי  ונשמתי תדבר על לבבה / דעי כי לאלה חי תחכי.          ,0,1,1,1,0,0
"   	 	 	        1   חושו הצילו, מלטו עניה!  צעקה שפחה אחת עבריה,  אנשים רחמנים, הה הושיעו!  פלטוני ממרוצת האיל,  הרץ אתי בכח וחיל,  אנא מקרניו ידי הוציאו!     2   כן צעקה האשה על שבר,  כי בא איל כביר כח כגבר,  ויחדר בחדר המבשלת;  לאכול המוכן לבעליה,  והיא לבדה אין איש בלעדיה,  ותאחז בקרניו מבהלת,     3   האיל רץ, וקרניו בידיה,  ובמהרו תמהרנה רגליה,  וברוצו עוד יוסיף להלאותה;  וירא איש ויאמר אליה:  מהקרן לסור ידיה,  ולא יוסיף עוד האיל לענותה;     4   אך היא לא הטתה אזן לעצה,  לעזב הקרן לא חפצה,  ותצפה לישועה – ואין;  האיל רץ – עוברים צחקו,  לעגו לאידה, מנו רחקו,  וככה נתעלמו מני עין.     5   נתעלמו – ותמונת האיל,  מני חלפה כחזון ליל;  ועת תרב בבת יהודה תאניה,  על “פרנס” רשע סובא וזולל,  אזכר האיל ואלכה שולל,  ואנוד להאשה העבריה!       שרה בת הדר' שאפירא מדינאבורג           ",1,1,3,4,0,0
"   	 	 	     כה אמר אדני אלהים למתבוללים הלאמיים,    אשר לאמיותם בפיהם ובמעשיהם התבוללות,    אשר יהדותם בלשונם ומן השפה ולחוץ    ובקרב לבם ובחייהם דרכי זרים והללות:    יען אשר מאסתם ברוח ישראל ובקדשיו    ואת שרש נשמתו עקרתם ותזרו הלאה,    ואת נצח ישראל השלכתם אחרי גוכם    כנצר נתעב, ככלי אין חפץ וכשמלה בלה,    ותשתחוו לאלילים חדשים מן הגוים    ומן הארצות אשר הגליתם שמה,    ותלמדו אל מנהגיהם ואל מחשבותיהם,    ותזידו לעשות כמעשיהם ביד רמה;    יען אשר עזבתם מקור מים חיים טהורים    ונפשכם נקעה מבור נקרתם הישראלי,    ותלכו לחצב לכם בארות חדשים לא־טהורים    ותאמרו לכל הר ועץ ואדם יפה בעיניכם – אלי,    ותתשו מקרבכם את רוח אבותינו הקדושים    ותשפכו לארץ את נפשכם היהודית הטהורה,    ויתרוקן לבבכם מהתכן הנעלה הנבחר    ותתנוהו במחיר ותעשו בו סחורה,    ותקבלו תמורתו נשמה זרה, ורוח אחר:    תשוקות ותאות חדשות לא שערון ראשונים,    ותרדפו כל הימים אחרי חמדת בשרים    ומאויים שפלים, בני רגע, היו לכם לאדונים,    ותותירו לכם מכל יהדותכם רק מעט עברית    ושאיפה לארץ, שאתם מטמאים בתעלוליכם,    כאודים מצלים מאש תאותכם השפלה,    הבוערת ואין מכבה בלבבכם ובעצמותיכם;    יען שאול חטאתם בכבותכם את הניצוץ האחרון    בלב ילדינו הרכים ואת נשמתם אתם ממותתים,    במסרכם אתם למלך הכפירה, לתהו ובהו,    לאליל הבשר והרגע ואין אתם חוששים    בכבת חלילה הגחלת האחרונה    ליהדות האמתית, הרוממה והקדושה,    שעליה מסרו אבותינו את נפשם בשמחה ועליצות,    ועוד אתם לועגים לה, לגורלה ולמנת כוסה;    יען שהתמכרתם לעבדים, הלאמיים מתבוללים,    לאלילי הבשר והרגע, לאויבי רוח ישראל,    ואת נפשכם היהודית ואת נפש האמה אתם זוללים    ומכלים ומשמידים, וכה אתם חושבים להגאל;    יען וביען שחרפתם מערכות אלהים חיים    ותאמרו: רק בכח עצמנו נתן לנו פדות – נגאל,    ותחליפו הרוח בחמר ובארץ השמים,    ותעמיקו כשאול חטאה לרוח, לנצח ישראל;    לכן, כה אמר אדני, הנני עליכם בנים סוררים,    תקצרו לבהלה בידיכם את אשר זרעתם,    תמקו בעוניכם ותסופו בתאותיכם    ותעלו על המוקד באור אשכם אשר הצתם.    ורוחי אשפך על נאמני וגבורי הרוח הרמים,    שרידי עמי הנבחר, ולרגעים אתם אבקר,    ושמתי להם פדות בהר קדשי והיו לאור עולמים,    כי פי אדני דבר, ונצח ישראל לא ישקר!        ",0,1,3,4,1,1
"   	 	 	    זולת     אז מארץ מצרים בכורי כניתיך,    עלי נשר נשאתיך ובמדבר מצאתיך –    אנכי יי אלהיך אשר הוצאתיך.    בינו, בערים בעם, רודפים אחרי תהו:    אל מי תדמיון עליון? עליון – אין כמוהו!    אני יי ראשון ואת אחרנים אני הוא.    ראו עתה כי אני הוא, אעשה כל אויתי,    ומפעלותי לאותות על מפעלותי שויתי –    אני ידי נטו שמים וכל צבאם צויתי.    מלא כבודי הכל, באורי אורים נגוהים,    אך מחשבותי עמקו וגבהו על כל גבוהים –    אני יי ואין עוד, זולתי אין אלהים.        ",0,1,1,1,0,0
   	 	 	     ידידות נפשי נצתה….  הוחלתי ואחשב ימי שממת ההראל    ורוח אנחות אשב ואקרא אריאל אריאל    ואין ענה ואין קשב אל צעקת השאל    ואתה קדוש יושב תהילות ישראל  וכלה המגרשת כלתה שוב לקדמותה    זה כמה מבקשת פני גאלה בגלותה    להטהר דרשת ולסיר סות אלמנותה    והיא מתקדשת מטמאתה  דאגים הנאנשים נשאים זעם וחמה    נכשלים נענשים אחזי רעד ואימה    כי החנפים מבקשים לכתב שטנה ושטמה    לקדושים אשר בארץ המה  הוסף ידך והגדיל את שאר עמך לנחול    ותבדיל זהב מבדיל וכתם טוב מן החול  ולהבדיל בין הקדש ובין החל  הכתם לבעליו ישוב ובזי יתמו    וגן הנעול עליו שמרים לא ידמו    קדש פריו ועליו לאל הונפו והורמו    כל אכליו יאשמו  לנכח היכל לפני להשתחות דרשו    ובני אהרן כהני צדק ילבשו  הנגשים אל אדני יתקדשו  ויתקדשו נגשים בני שלשת אתני    ברוח אדני לבושים נחלו מאב המוני    ותורת משה ירשים זרע עמדי סיני    כלם קדשים ובתוכם אדני  ישועתך לאביוני חסדך לאיש חסידך    לשובבם אל ארמוני ולחפף עליהם כבודך    ותבחר עוד במשכני ותכונן לבני עבדיך    מקדש אדני כוננו ידיך        ,0,1,1,1,0,1
"   	 	 	     אחרי גבר חכם יודע    רדף ברחוב איש משתגע    ויעפר בעפר עליו ויקללהו.    ויפן החכם אחריו ויראהו    ויאמר לו: גש-אלי הנה,    מחצית השקל בעמלך אתנה,    כי שכר אל כל עבדה ויגיע;    אך יצר לי כי ידי לא תגיע    די שלם לך על כל עבדתך;    עשה זאת אפוא, הן שם לקראתנו    ילך איש עשיר מגדלי עירנו,    ירה בו אבן, שים עליו קללתך,    וישלם לך כאשר תשיג ידהו.    ויט חסר-הדעת    אזן שמעת,    וימהר באיש העשיר לפגע;    אף לא אחר זה שלם די פעלהו,    כי סריסיו הבהילו    את המשגע הפילו    ויכהו הכה ופצע.           ",0,1,3,3,0,0
"   	 	 	     קוים עד לקצי החדוה  פנים מתוקי כאב  כלים ברשתות זהב, נוזלים  וספירים משוטטים עליהם  כחלום אשר עמד ולא יחלף        ",0,1,3,4,0,1
"   	 	[אל יי נפשי אשא] 	     אל יי נפשי אשא    כי פלאות עמי עשה.        בי אדוני, שמעה שיחי,    כי בידך אפקיד רוחי,    ובך שמתי מבטחי –    בך אלהי נפשי חסה.        רחמני, אלי אלי!    יערב לך תמיד קולי    נא, והפק את משאלי –    כי ימינך חיל עושה.        מה שנותי, או מה חלדי?    מה פשעי, או מה חסדי?    הן חטאי תמיד נגדי    ועוני ראשי כסה!        קום, פדה נא את עבדך,    אל, ואליו הט חסדך.    גר ותושב הוא נגדך –    רחמהו, עליו חוסה!        ממרומים הט אזנך,    ושמע נא קול צאנך,    חוס ואל תסתר פניך –    כי נתתם בוז ומשסה.        אל, חמל על נחלתך,    ואסף צאן מרעיתך,    והשיבם אל ביתך    עוד, ולא תשאר פרסה.        לעשוקים תן רחמיך    כבוד בשומם לשמך,    חן ורחם על עמך,    אל, ואור פניך נסה!             ",0,1,1,1,0,0
"   	 	אשם וזע מזדונהו (מיושב ליום הכיפורים) 	       אשם וזע מזדונהו    צם ומתפלל לקונהו.    משמי קדשו יענהו:    ׳הלוא זה צום אבחרהו.׳    בבכי יבוא ועל שער    דופק, וצועק מצער:    יזכר חזות ׳כי נער    ישראל ואהבהו.׳    רחם סומך על דלתך,    יה, בשרהו מזבולך:    מפחד תמיד מדינך –    יי ישמרהו ויצילהו.    הלעד אויביו ישלמו    ועל עמך יתחכמו?    שלח בם אימה, ונלחמו    איש באחיו ואיש ברעהו!    מפחד מפני אשמותיו,    משומם לשמע קורותיו,    קורא לך מצרותיו    ואמר: אל תשחיתהו!    ׳חרד, זוחל, נס לעזרה,    מקדש צום וקורא עצרה –    עמו אנכי בצרה,    אחלצהו ואכבדהו!׳    זכרני ברצון עמך    ועשה למען שמך    ובנה בית אולמך,    בתי ישראל על נוהו.    קולי יבא בהיכלך,    קדוש; ויום תשיב גמולך    לצרי, יי, פעלך –    בקרב שנים חייהו!        ",0,1,1,1,0,0
"   	 	 	     בת-יונים הומיה,    בת-יונים בהירה,    נחתני בים    על כנפי הסירה    ותוליכני    לארץ הבחירה.  הוי, אמרו, הגלים,    הדגים במצולה,    איך אבא בשערי    ארץ הסגלה,    ומפתחי שבור,    והדלת נעולה?  אין קול ואין עונה –    ויונה עם נער    עדין מתדפקים    על דלת השער.        ",0,1,3,4,0,0
"   	 	 	     על ראש הראל, בזרעות דלו רום ופתוחות,  מראש מקדמי ימים עמד דם איש שב.  בשמאלו מטה עז וימינו תאחז לוחות,  מפניו נגה הוד, לו חגור – במתי עב.        ולרגליו תכו שני ענקים גבוהי קומה,  ילחמו בו בעז, אליו יערכו קרב;  בקרדם ובחנית עלות יעפילו רומה  וגזל מזרועו את־לוחותיו – אך לשוא!        כשני עפעפי שחר עיניו תבקענה,  ובענות צדק מגבה יביט בם –  וברכי שני ענקים שחות, אף תכרענה –  מרוממותו הס! כמהו עוד לא קם!       ז' אדר, תרנ""ג       ",0,1,3,4,0,0
   	 	 	    חתימה: שלם ש״צ [שבזי]     חדל דל מעשות כרם ומגדל / ואל תשתה לרב יין ותשכר    שאל אל בעלי חכמה והואל / ליוצרך שהוא זולל ונעכר    לאט הט אזנך ותמלט / והתכון כמוסיף וכפר    משלשל נעלך החזק באשל / במעשיך תהא גלוי ונכר    שקוד קד היכלי למוד ותפקד / לנוך ירא הורך ותזכר    צעיר יעיר לבבך וינעיר / וזה שירי לך מנחה ואשכר    שלומך כשמש אל מקומך / רדוף אמנה במקחך        ,0,1,2,2,0,0
"   	 	 	     וילכו הצרים ברצונם אל אשביליה ויהיו שם עם בעל בריתם האיש עבאד שר העיר. וימרד ויבגד בם ויחזיק בהם ויאסרם בנחשתים ומלא בתי הכלא מהם, וזה מהשנה הנזכרת. וכאשר מסך ה' בקרבם רוח עועים וקמו קצתם על קצתם, התרה הסכמתם ונתקלקלה עצתם ובטלה מחשבתם והכזיב ה' מהם ומרע פעלתם. ואמר בזה, יכבדהו האל, וקראהו:        זמרה     אמת, נעלה מלכי בדרכו ובמלאכתו, / ומה נבדלו כל חשבוניו ומחשבתו,  ומה נפלאו מכל פעלים פעלותיו / וסודו אשר יעץ ויעל עלי דעתו!  מגלה עמקות לאנשים – ולא עלו / עלי לב, אבל היו חתומים בטבעתו  ידמה אנוש כי יש בידו להרע או / להיטיב ולקשר או להתיר עבות קשתו  וכי נעזר, בקרב עלי צר, בתחבולות, / ונושע בעם רב או בכח במלחמתו –  ויש מי יחבר את כפירים להושע / בחברם – ויתפרדו עצמיו במחברתו,  ואוכל – ואכלו מאכלת בכליותיו, / וחותר – ואין לו דם, כגנב במחתרתו,  ורעב אשר אחז בככר להסיר את / רעבו – ומיתתו טמונה בתוך פתו,  וגבור אשר נוקש בסוסו במערכת, / ובחור אשר כשל במסלול באדרתו  וכמה יהלך על אדמה רחבה איש / משלח ולא בן כי כבר בא בפח כתוא,  ומי עורו צורו – יהלך לרשת צר / ברגליו עדי יפל בחרמו ומכמרתו,  ומי בהלו האל – ירוצץ להותו, / בתמו וטוב לבו, וימות בלא עתו,  ועות במקנתו ומכרו – יהי טועם / פעליו בקניניו, ודרכו בממכרתו,  וקוצר כפי רשעו אשר יחרש רשע, / ומוצא פרי כחשו בתלמו ומחרשתו.  וכמה אשר תראה קרסים בקרסליו / בהלכו לשלח נקיים ביד רשתו,  ושליט אשר השכים בארמון חברו שש / וצהל ומתרונן – וילין במהפכתו,  כצרי, אשר תתה, אלהי, בפח יקוש / משנאם, אשר נראה כאוהב, ומלכדתו,  בשלחך נשיא עפרון מעקל נתיבותיו / בדרך נתיבה אל אבדון, ואבדתו,  ועמו נשיא חתים ומלך יבוס חיים / כמתים, וכלהם ברכבו ומרכבתו,  יחישון, בכל חובש פארים ולובש את / כתנת, לבית הפשט פארו וכתנתו,  וכל רץ כגבור אל מקום הון ומלקוח, / ושם נלקחה נפשו ונפש אשר אתו,  וכל רץ כמו איל ברגליו אלי קצו, / ומהיר כמו צפור אלי פח למפלתו,  וכל שר הכינות, בבוא יום פקדתו / ואידו, לנפשו בית פקדות, והפקדתו,  וכל נחלף מקול מחולו וציץ נזרו – / צוחה בפי בתו וחבל בראש אשתו,  ומכה – ולא נקם במכה, ולא נענש / מחירי רפואתו, ולא נתנה שבתו,  ויקר – ולא הוקיר פעמיו, ולא רגלי / חיליו, בלכתו אל משנאו, וחללתו,  והלך להביא הון והמון בתוך כיסו – / ונשלל אשר הוליך בכיסו ואמתחתו  וסבב כמו רוכל בקריה להשתכר – / ועזב יחידתו בתוכה ומרכלתו,  ומלך אשר גאה רמיה – ורמוהו / שרפים, והעמיקו שחותו, והשקעתו,  ולא הוא לבדו סף, ונמלט המון עזו – / ולא רע מעט בא על המונו ומשפחתו  בהלכם לעיר אויב, והם לא ידמו כן, / לשלח בשונאם מהלמו ומקבתו,  וסרו להעזר בשלחו עלי אויב – / ונהפך לאויב והפכם במשלחתו.  וחתך ימינו מכסילות, בכף ידו, / ושברה בני קשתו זרועו, באולתו,  והיו בידו מאכלות לזבח / מלכים, והרבות מאכלתו ומכלתו,  והיה מפרק בם סלעים – וקצץ בם / זרועיו, ופרק את צלעיו ומפרקתו,  ומקל, בעמים פארוהו, ומטה עז – / חלשם, ונשמע קול חלושה בממשלתו,  אלהים הסיתם והממם ושלח בם / מארה, וגער בם – וחרו במגערתו,  וככה יסכל אל אנשים לנשא איש / אשר סר למשמעתו ונוכח בתוכחתו  וחרד באמרתו, אשר יחריד בשמו / נסיכים, ויפיל את קצינים במהמרתו,  לך יעשה זמרה בשיח אשר נשא / במאזניו, ושיר נעים הביאו במשקלתו,  למען הניאות יריבו והכבדת / כבליו – והנוית ידידך וכבדתו.  אני אחטא לאל באמרי: כבר הביא / פעמי בסוגר צר, אלהי, ובנחשתו,  וסגר בעד עזרי דלתות – והוא פתח / בסודו לעזרתי, ולא אדעה, דלתו,  ושחק משנאי בי בקהל – ואתה, אל, / בסתר ולא נדע, בפי כל שחוק שמתו,  אזי אוהבי עטה שמחות כמצנפת / ולט צוררי פניו בבושה באדרתו  וחגר ידידי גיל, ומלא שחוק פיהו, / ושב המשנאי בכלמות במחגרתו.  וככה תהי גאות אלהים ועז מלך, / אשר נכנעו גאי מלכים לממלכתו.  וימים לאיש יראו אשר לא ידמהו / בחולל זמן סוחר בעולם ותולדתו,  וכמה פלאים יש לאל חי בלב ימים, / יגלם – ויגלו הדרו ותפארתו.  יברך אשר ברא זמן, יעשה ענין / בתכן, ואחר – לא בישרו ומתכנתו,  ופעם יחלל חק ומשמר, ואחרת / יקים דבר עולם בחקו ומשמרתו!          ",0,1,1,1,0,0
"   	 	 	    מה נשתנה הלילה הזה?  (הגדת ליל שמורים)     ערוך השלחן – ומצות בקערות,  כי חק ליעקב מדור דורים  לאכול לחם עני – זכר לצרות,  לחם עני – מצות ומרורים.        והבן הקטן לאביו ברננות  ישתומם, ישאל גם יפצה פה.  ערוך השלחן, ואיה המגדנות?  מה נשתנה הלילה הזה?!        גם לנו ללילה אור החיים  לבוז, למשסה מדור דורים  בגולה נלכה שנים אלפים.  נרוה דמעות ונאכל אך מרורים.        וגם נחנו נשאל את אבינו בשמים,  ברחש שפתים נפצה פה,  מדוע קודרים נלכה בחיים?  מה נשתנה הלילה הזה?        בערו מקרבכם שאור ומחמצת  קנאה, שנאה מלב השממון.  הסירו מקרבכם סמל תפלצת  עגל הזהב, אליל הממון.  אז בימי צאתכם מארץ מצרים  נפלאות יראכם אלהי שמים.       תרמ""ו, “חבצלת”.       ",0,1,3,4,0,0
"   	 	 	      1    א   העבד  עשי־נא עם עבדך חסד, המלכה!      המלכה  הנה כלתה האספה ועבדי הלכו כלם. למה־זה אחרת עד הרגע האחרון?      העבד    כי־פטרת את־יתר העם, לכן זאת עת לי: —  באתי לשאל את־הנשאר עוד למען האחרון בעבדיך ונתתיו לו.      המלכה  מה־יש ליחל עתה אם־ככה אחרת?      העבד  שימיני לגנן בגן פרחיך.      המלכה  מה הדבר הזר הזה אשר אתה מבקש?      העבד  מכל־יתר מלאכתי אנח את־ידי.    את־חרבותי ואת־רמחי אשליך ארצה. אל־נא תשלחיני לארצות רחוקות. אל־נא תצויני לצאת למלחמות חדשות. רק שימיני לגנן בגן פרחיך.      המלכה  מה־משפט העבודה הזאת?      העבד  משמרת היא לימי שבתותיך.  את־משעול הדשא הרענן אנצר, אשר שם תתהלכי יום יום בבקר, ואל־כל אשר תדרוך כף רגלך ונשאו לך פרחים עיפים למות את־ברכת תהלתך.  במחצלתך אניעך בינות לענפי הספטפרנה, אשר שם יביט הירח המתחדש מבעד לעלים והתאמץ לנשק את כנף שמלתך.  בשמן בשם אמלא את־המנורה אשר עם־מטתך, ואת הדום2 רגליך אכסה בצבעי סנדלוס וכרכם ושמתי לו מראות נפלאים.      המלכה  מה־תשאל בשכרך?      העבד  כי תתניני ואחזיק בידיך הקטנות, הענגות מני ציצי הלום, וענדתי על־אצבעותיהן שרשרות פרחים. כי תתניני ואמשח את־כפות רגליך משחת טרפי האשוקה האדמה, ואת־שמצי האבק אשר ידבק אליהן אעביר בנשיקות פי.      המלכה  את־שאלתך רציתי, עבדי: גנן תהיה לי בגן פרחי.     ב   ""ראה, המשורר! הערב הולך וקרב — ושער ראשך הפך לבן.  “הכבדידתך בשיחך עם־לבך שומע אתה את־סוד אחרית הימים?”  “הערב בא”, אמר המשורר, ""ואני פה אורב ומקשיב — כי־יש אשר איש מן־הכפר יבא לקרא לי גם אחרי נטות היום מאד.  ""מחכה אנכי פה — כי יש אשר שני לבבות תועים ורכים יקרבו זה אל־זה, וארבע עינים לוהטות תתחננה אלי לשיר להם שירים, לבעבור אשבית את־הדממה אשר מסביב להם ולבעבור אהיה להם לפה.  ""מי יארג להם את־לבות זמירותיהם, אם אנכי אשב על שפת החיים לבעבור חקר את־המות ואת־אשר מעבר לגבוליו?  ""כוכב הערב הנמהר הנה חלף.  ""לבת המדורה אשר עם־משרפות המתים הולכת הלך ושקע אצל הנחל המחריש.  ""הנה עדת שועלים צועקת מחצר בית שומם לאור הירח המתחבא.  ""ואם עובר־ארח נטש את־ביתו ועד־הלום יבא לשבת פה הלילה, להקשיב נטוי ראש אל־קול ההמלה מתוך החשכה, מי־זה ילחש על־אזנו את־מסתרי החיים, אם אנכי אסגר את־דלתותי לבעבור גאל את־נפשי אני מכבלי המות?  ""אין דבר כי־שערי הפך לבן.  ""צעיר אני וזקן אני בכל־עת כצעיר כל־יושבי הכפר הזה וכזקן בהם.  ""על־שפתי רבים שחוק מתוק ותמים, וערמה נוצצת בעיני אחרים.  ""בעיני רבים דמעות אשר תשטופנה לאור היום, ודמעות לאחרים אשר תתחבאנה במו־אפל.  ""ולכלם חפץ בי, ואין־לי עת לחקר את־אשר מעבר לחיים.  “שנותי כשנות כל איש ואיש — ומה־לכם אם שערי הפך לבן?”     ג   בקר השלכתי את־מכמרתי אל־תוך הים.  העליתי מחשכת התהום חפצים נפלאים למראה ונפלאים ליפי — רבים הזהירו כמו־שחוק, רבים נוצצו כמו־דמעות ורבים להטו כלחיי כלה.  ובשובי עם־שלל יומי הביתה, והנה יושבת חמדת נפשי בגן וקוטפת לה בעצלתים עלים מעלי פרח.  רגע פסחתי על השעפים — ואחר הנחתי לפניה את־כל־צידי אשר העליתי ואעמד &gt;מחריש.  והיא הביטה בי ותאמר: “מה הדברים הזרים האלה?” — לא ידעתי אל־מה יסכנו לי!""    אז אוריד את ראשי בכלמה ואל־לבי אמרתי: “אמת, לא במלחמה לכדתים, לא בשוק קניתים — לא הם המתנות הראויות לה”.  ואחר־כן עמדתי כל־הלילה ואשליכם אחד אחד החוצה.  בקר באו עוברי ארח, לקטו אותם ויסיעום לארצות רחוקות.     ד   אויה לי, למה בנו את־ביתי על יד הרחוב אשר עם שוק הרוכלים?  הנה הם אוסרים את־סירותיהם עם־סבלותם אל המקום אשר שם עצי.  הנה הם באים והולכים, ואחר־כן ישובו איש איש כאשר יהיה עם לבו.  ואני יושב ומתבונן בהם — ועתי חולפת.  ולגרשם לא אוכל — וככה עוברים ימי.    לילה ויום נשמע קול פעמי רגליהם על־יד דלת ביתי. לשוא אזעק: “לא ידעתיכם”.  רבים מהם ידועים לאצבעותי, רבים — לריח אפי, ויש אשר ידעם גם הדם בתוך גידי, ורבים ידועים לחלומותי בלילות.  ולגרשם לא אוכל — ואני קורא להם ואומר: “קומו באו אל־ביתי כל אשר חפץ, קומו באו!”      בקר יריע הפעמון במקדש.  והם באים ואת־סליהם הם נושאים בידם.  רגליהם אדמות כשושנים. ועל־פניהם אור השחר החדש.  ולגרשם לא אוכל — ואני קורא להם ואומר: “באו אל־גני ולקטתם לכם פרחים, הבו באו!”  בצהרים ישמע קול הגונג בשערי הארמון.  לא ידעתי על־מה עזבו את מלאכתם וחמה צובאים על־יד גדרי.  הפרחים אשר על שערת ראשם חורו ויבולו והקולות אשר לנבלם יגעים.  ולגרשם לא אוכל — ואני קורא להם ואומר: “הצללים אשר תחת עצי קרים, באו, רעי!”  בלילה ישרוק הצרצר ביערות.  מי־זה הנגש בלט אל־דלתי ודופק חרש?  את־הפנים לא אראה היטב וקול ודברים לא אשמע, דממת השמים רובצת מסביב.  ולגרש את־ארחי המחריש לא אוכל — ואני מביט אל־פניו מן־החשכה ורגעי החלומות עוברים.     ה   אין לי מרגעה. צמא אנכי לרחוקות.  נפשי יוצאת בשאלתי לנגוע אל־שפת מרחקים נעלמים.  הוי, אתה ה“שם” הגדול, הוי הקול הקורא לי אשר לחלילך!  ואני שוכח — תמיד אני שוכח — כי אין־לי כנפים לעוף וכי אסור אני לנצח אל־מלא כף העפר הזה פה.      זועף אני וחדל שנה, אני בארץ נכריה.  ונשמת אפך באה אלי ולוחשת לי תקוה אשר לנצח לא תבוא.  ולשונך קרובה ללבי כלשון ארץ מולדת.  הוי מרחק אשר נכסף, הוי הקול הקורא לי אשר לחלילך!  ואני שוכח — תמיד אני שוכח — כי את־הדרך לא ידעתי וכי אין־לי סוס אשר לו כנפים.  חרש אני משמע — ואני בקרב לבי הולך ונוסע.  ובקדר השמש ברגעי שממון והיתה לי תמונתך למקסם חזון על־פני תכלת השמים.  הוי הגבול אשר לאפסי עולם, הוי הקול הקורא לי אשר לחלילך!  ואני שוכח — תמיד אני שוכח — כי שערי ביתי סגורים כלם, ואני פה יושב גלמוד!     ו   בכלוב היתה הצפור האחוזה, ביער היתה צפור הדרור.  ובבא עתן ותפגשנה, כי ככה היה גורלן.  וצפור הדרור קראה: “הבה, אחותי חמדה, הבה נעופה היערה”.  וצפור הכלוב צפצפה: “אלי, באי, הבה נשב בכלוב הזה שתינו יחדו”.  אז תענה צפור הדרור: “הנה דלתים ובריחים — אי מקום פה לצפור כי־תפרש כנפים?”  “אוי לי”, קראה צפור הכלוב “אין בד למושב ברקיע השמים”.      וצפור הדרור קראה: “שירי לי, אחותי חמדה, שירי לי משירי ארצות היער”.  וענתה צפור הכלוב: “שבי פה עמדי ואורך וידעת את־חכמת מלמדי השיר”.  וצפור היער קראה: “לא, לא, לא! הן לא תורה השיר, כי נוכל ללמדה איש את־אחיו ואשה־את־אחותה.”  וצפור הכלוב ענתה: “אללי לי, את־שירי ארצות היער לא ידעתי”.  ואהבתן אשה את־אחותה הלכה הלך וגדולה, הלך ועזה, ורק כנף אל־כנף לא יכלו לעוף.  בעד הדלתים אשר לכלוב הביטו אשה את־רעותה, ולשוא היתה תאות לבן לבוא אשה אל־אחותה.  ובחמת תאוה עזה שקשקו בכנפיהן ותהמינה: “גשי הלום, תאות לבי”.  וצפור הדרור קראה: “הלא נבצרה ממני לגשת, יראתי את־הדלתים הסגורות”.  וצפור הכלוב צפצפה: “אללי, היו כנפי באין איל והן הולכות ורפות”.     ז   הוי אמי! בן־המלך הצעיר עובר על־פתח ביתנו — ואיך אוכל ואשב על־מלאכתי בבקר הזה?  הוריני נא לקלוע את־ מקלעת שערותי, למדיני נא ואדע את־השמלה אשר לי ללבש.  למה תביטי בי, אמי, ותשתאי אלי?  ידעתי מאד, כי לא יביט אל חלוני אף־רגע. ידעתי, כי כניד עפעף יחלוף עלי ויעבור, ורק קולות החליל יגיעו אלי מרחוק ביללתם, הלך והגיע, הלך וגוע.  אך הנה יעבר בן־המלך הצעיר על־פתח ביתנו, ואני חפצתי לעדות לרגע הזה את־מיטב עדיי.      הוי אמי! בן־המלך הצעיר הנה־זה עבר על־פתח ביתנו, ושמש בקר האירה מרכבו.  את־צעיפי קרעתי מעל פני, את שרשרת ספירי התקתי מעל צוארי ואשלך אותה על־דרכו.  למה תביטי בי, אמי, ותשתאי אלי?  ידעתי מאד, כי את־שרשרתי לא הרים מעל הארץ. ידעתי, כי תחת גלגליו נרמסה ולא נותר ממנה בלתי־אם כתם אדם על־פני האדמה — ואין איש יודע מה היתה מתנתי ולמי.  אך הנה עבר בן־המלך הצעיר על־פתח ביתנו, ואני השלכתי את־עדיי אשר על־לבי על־דרכו.     ח   בכבות המנורה על־יד מטתי הקיצותי עם־הצפרים הראשונות.  אל־חלוני הפתוח ישבתי ועל־שערותי הפרועות עטרת פרחים רעננים.  ועובר־ארח צעיר הנה זה בא בדרך כסוי אור־בקר אדמדם.  שרשרת פנינים דבקה אל־צוארו, וקרני השמש נפלו על־עטרתו.  אז יעמד לפני דלתי וישאלני, וקולו לוהט מתאוה: “איה איפה היא?”  ואני ברב כלמתי לא מצאתי את־לבי לענות: “הלא אנכי היא, עובר־ארח צעיר, הלא אנכי היא!”  קדר היום, והמנורה טרם תעלה:  לא ידעתי את־נפשי ואני יושבת וקולעת את־שערותי.  ועובר־הארח הצעיר הנה־זה בא במרכבתו עם־משקע להט השמש.  מפי סוסיו נזה הקצף, ולבושו כסה האבק.  והוא ירד אל־דלתי וישאלני, וקולו עיף: “איה איפה היא?”  ואני ברב כלמתי לא מצאתי את־לבי לענות: “הלא אנכי היא, עובר־ארח צעיר, הלא אנכי היא!”      הלילה ליל איר והמנורה אשר בחדרי מאירה.  מן־הדרום באה רוח בלט, והתכי המצפצף ישן בכלובו.  הנה אפדתי ועינה כעין ערף הטוס, ואדרתי ירוקה כעין הדשא הרענן.  ואנכי יושבת על־הרצפה אשר עם־החלון ומתבוננת על־הרחוב העזוב.  ובחשכת כל־הלילה אשיח עם־לבי ואשוב ואשיח: הלא אנכי היא, עובר־ארח אמלל, הלא אנכי היא!     ט   כי־אלך לבדי בלילה לקראת מועד אהבים, הצפרים לא תזמרנה, הרוח לא יפוח, והבתים אשר בשני עברי הרחוב עומדים דומם.  רק הצמידים אשר על־עקבי נותנים צליל קולם על־כל־מצעדי־רגלי — ואני נכלמת.      כי־אשב על־מעקה ביתי ואקשיב לקול צעדיו, העלים לא ירעשו בבין־העצים, ובנחל שוקטים המים כחרב על־ברכי שוטר אשר נפל נרדם.  רק לבי בי דופק בסערה — לא ידעתי איכה אשביחו.      כי־יבוא בחיר לבי ועל־ידי ישב, כי־יחרד כל־בשרי ועפעפי עיני יחלו הסגר, הלילה יחשך הלך וחשך, הרוח יפיח במנורתי ויכבנה, והעבים יפרשו צעיף על־פני הכוכבים.  רק אבן היקר אשר על־גרגרותי מזהירה ונותנת אור — לא ידעתי איכה אכסנה.     י   עזבי את־מלאכתך, כלה, ראי הנה ארחך בא לך.  התשמעי בנגעו חרש אל הרתוק הסוגר בעד הדלת?  השמרי לך פן יתנו הצמידים אשר בעקביך את־שאון קולם ופן ישקשקו צעדיך מחפזון בחרדך לקראתו.  עזבי את־מלאכתך, כלה, הנה ארחך בא לך למועד הלילה.  לא! אין־זה רוח רע התועה בלילות, כלה, אל־נא תיראי.  הנה הלבנה המלאה אשר בליל איר, בחצר מתעופפים צללים לבנים, והשמים אשר ממעל בהירים.  פרשי על־פניך את־צעיפך אם חפצת, שימי אל־מול פני הדלת את־מנורתך אם יגרת.    לא! אין־זה רוח רע התועה בלילות, כלה, אל־נא תיראי.      אל־נא תדברי אליו דבר אם נבהלת, התיצבי על־יד הדלת בצאתך לקראתו.  ובשאלו אותך את־אשר ישאל לא נבצרה ממך להשפיל את־עיניך דומם אם־ככה חפצת.  אל־נא תתני את־שרשרות צמידיך להשמיע צליל קולם בהחזיקך את־המנורה בידך להביאו אל־הבית פנימה.  אל־נא תדברי אליו דבר אם נבהלת.      האם לא כלית את־מלאכתך, כלה? ראי הנה ארחך בא בא.  האם לא העלית את־המנורה ברפת הפרות?  האם לא מלאת את־סל הקרבנות למנחת הערב?  האם לא שמת במקלעת שערך את־האות האדם המבשר טוב ואם לא עדית את שמלת הלילה?  הוי, כלה, הלא תשמעי. הנה ארחך בא בא.  עזבי את־מלאכתך!     יא   באי כאשר תבאי, אל־נא תשחיתי עתך חנם למען התיפותך.  אם פרועות צמות שערך, ואם מקלעת ראשך איננה עשויה, אם קשרי אפדתך לא צמדו היטב, — אל־נא תשימי לב.  באי כאשר תבאי, אל־נא תשחיתי עתך חנם למען התיפותך.      באי בצעדי חפזון דרך הדשא.  אם ישטוף הטל את־הששר האדם מעל כפות רגליך, אם טבעות הפעמונים אשר ברגליך תתרנה, אם פנינים תשתפכנה משרשרותיך ארצה, — אל־נא תשימי לב.  באי בצעדי חפזון דרך הדשא.      הראית את העבים הפושטים על־השמים?  מחנות עגורים מתעופפים מעל גדות נחלים רחוקים וסערות רוח זעף מתנשאות מן־הסוף.  עדרים נבהלים נחפזים אל־מכלותיהם אל־תוך הכפר.  הראית את העבים הפושטים על־השמים?      לשוא העלית את־מנורת היד אשר לך — כי תדעך ותכבה בשצף הרוח.  מי יראה כי לא משחת את־עפעפיך בפיח המנורה? הן שחורות עיניך מעבי הגשם.  לשוא העלית את־מנורת היד אשר לך — כי תדעך ותכבה בשצף הרוח.  באי כאשר תבאי, אל־נא תשחיתי עתך חנם למען התיפותך.  אם עטרת פרחיך לא נעשתה — עזביה; אם שרשרות צמידיך לא רתקו — הניחי להן.  השמים כסו בעבים — היום הולך וירוד.  באי כאשר תבאי, אל־נא תשחיתי עתך חנם למען התיפותך.     יב   אם מלאכה חפצה נפשך, למלא את־כדך מים, באי, הוי באי אל־יאורי.  אל־כפות רגליך ידבקו מימיו וספרו לך את־צפונותיהם.  צללי הגשם הקרוב רובצים על־פני החול, העבים תלויים במורד על־טורי תכלת העצים, והיו כשערות הכבדות היורדות על־עפעפי עיניך.  ידעתי היטב את־קצב מצעדיך, הד קולם מלא את־לבי.  באי, הוי באי אל־יאורי, אם חפצה נפשך למלא את־כדך מים.      אם בעצלתים חפצה נפשך, לשבת באין מחשבה ולעזב את־כדך צפה על־המים, באי, הוי באי אל־יאורי.  הדשא הכפוף ירוק, ואין מספר לפרחים העולים פרע.  מעיניך השחורות תעופינה מחשבותיך כצפרים עפות מקנן.  צעיפך יצנח מעל פניך לרגליך.  באי, הוי באי אל־יאורי, אם חפצה נפשך לשבת בעצלתים.      אם חפצה נפשך לעזוב את שעשעיך ולטבול במים, באי, הוי באי אל־יאורי.  עזבי את־אדרת תכלתך על־שפת היאור; תכלת המים תכסך והיא תלבישך.  הגלים יתיצבו על־בהונותיהם לבעבור נשק את־ערפך ולבעבור התלחש באזניך.  באי, הוי באי אל־יאורי, אם חפצה נפשך לטבול במים.      אם יהיה שגעון בלבך ואל־מותך תחפזי, באי, הוי באי אל־יאורי.  קר הוא ועמק עד־בלתי תהום.  אפל הוא כמו שנה אשר חלומות אין לה.  ושם במעמקיו לילות וימים משפט אחד להם, והזמירות קמו לדממה.  באי, הוי באי אל־יאורי, אם חפצה נפשך לטבול במו מותך.     יג   לא שאלתי דבר, ורק עמדתי על־שפת היער מאחרי העצים.  עוד עיפה רבצה על־עפעפי השחר, והטל מלא את־כל־הרוח מסביב.  ריח כבד עלה מן־הדשא הרטב ויהי תלוי כאד דק על־פני הארץ.  ואת כרעת תחת דודאי התאנה וחלבת את־הפרה במו ידיך הענגות ורכות כחמאה.  אז עמדתי מחריש.      לא דברתי דבר. רק צפור מסתתרת רנה ממעבה הסבכים.  מעץ המנגו נפלו הציצים על־פני הדרך אשר עם־הכפר והדברים עלו בהמית קולן אשה אחרי אחותה.  על־שפת הברכה נפתחו השערים אשר להיכל שיוה, והקהל החל את־זמירותיו.  ואת הטית את־כליך אל־בינות לברכיך וחלבת את־הפרה.  אז עמדתי עם־קנקני הריק.      לא קרבתי לגשת אליך.  השמים נעורו לקול צלצל הגונג אשר בהיכל.  האבק התנשא על־פני הדרך מפרסות העדרים הנהלכים.  נשים באות מן־הנהר ונושאות על־מתניהן את־כדיהן עם־מימיהם המפכים.  וצמידיך אשר על־ידיך צלצלו, והקצף נתז על־פי כליך.  אז עלה הבקר, ואני לא קרבתי לגשת אליך.     יד   הלכתי הלך ותועה בדרך ולא ידעתי למה, וצהרי היום הנה־זה עברו, וזלזלי הבמבו רעשו ברוח.  הצללים השטוחים שלחו את־ידיהם וידבקו אל רגלי האור הבורח.  הקואילים עיפו מזמר.  הלכתי הלך ותועה בדרך ולא ידעתי למה.      הסכה אשר על־שפת המים חבויה בצללי עץ והם סוככים עליה.  הנה אשה עושה שם את־מלאכתה, ושרשרות צמידיה נותנות שיר על־פני כל־הככר.  התיצבתי לפני הסכה ולא ידעתי למה.  שדות חרדל רבים ויערות מנגו רבים בוקעים את־הנתיב הצר והמעקל הזה.  והוא עובר על־פני ההיכל אשר בכפרעל־פני השוק אשר על־שפת הנחל עם־מעלה החוף.  ואני עומד לפני הסכה ולא ידעתי למה.      זה לי שנים רבות והיום יום אדר צח, אז עלה האביב בקול ענות חלושה וציצי המנגו השתפכו על־פני האדמה.  בהמון פכו המים ויזנקו וילחכו את־סיר הנחשת אשר עמדה על מדרגת מעלה החוף.  אזכור עתה את־יום האדר הצח הזה ולא ידעתי למה.  הצללים הולכים וקודרים, והעדרים שבים אל־גדרותיהם.  האור הולך ומלבין על־פני הנות העזובות, ואנשי הכפר מחכים לרפסודות על־חוף הנהר לעבור בהן.  לאטי שבתי על־עקבי ולא ידעתי למה.     טו   רץ אנכי כאשר תרוץ אילת המושק בעבי היער, שכורת ריחה אשר בנפשה.  הלילה ליל חצי איר, והרוח רוח דרום צח.  תועה אנכי מדרכי ואנכי הולך. מבקש אנכי את־אשר לא אוכל למצא ומוצא את אשר לא בקשתי.  מקרב לבי עולה ומתהולל לפני הגיג משאלותי אשר תשאל נפשי.  וחזיון אורה מתעופף לנגד עיני.  חפץ אנכי לתפש בו בחזקה, והוא מתחמק ממני ומתעה אותי מן־הדרך.  מבקש אנכי את־אשר לא אוכל למצא ומוצא את אשר לא בקשתי.     טז   ידים בידים מתלכדות, ועינים צוללות בעינים —: זה ראשית ספר הזכרון אשר ללבותינו.  הלילה ליל אדר אשר לבנת ירח שטפתהו; ריח ההנה המתוק מלא את־הרוח. על־הארץ רובץ חלילי ואין שם אליו לב, ועטרת הפרחים אשר לך לא קלעת אותה עד־תם.  וזאת אהבתנו בינך וביני תמימה כמו זמרת שירה.      צעיפך כעין הכרכום, והוא משכר את־עיני.  מקלעת היסמינים אשר קלעת לי מרעידה את־מיתרי לבי כשיר תהלה.  היינו כמצחקים איש עם־אחיו: אשר רגע נתן ורגע נמאן, רגע נגלה ורגע נשוב ונתחבא, רגע נמלא שחוק פינו ורגע נכלם, ואף־גם נלחם רגע מלחמה מתוקה אשר תכלית אין לה.  וזאת אהבתנו בינך וביני תמימה כמו זמרת שירה.      אין לנו תעלומות מעבר להוה, אין אנחנו שואפים אל־אשר נבצרה ממנו, אין צללים מאחרי הקסם, אין אנחנו מגששים בתהומות חשך.  וזאת אהבתנו בינך וביני תמימה כמו זמרת שירה.      אין לנו תעלומות מעבר להוה, אין אנחנו שואפים אל־אשר נבצרה ממנו, אין צללים מאחרי הקסם, אין אנחנו מגששים בתהומות חשך.  וזאת אהבתנו בינך וביני תמימה כמו זמרת שירה.      לא נעבור פתאם מרב דברים לדממה גדולה, לא נרים לריק ידינו לדבר אשר אין־לו תקוה.  רב לנו בזאת אשר נתן ובזאת אשר נשיג.  את תענוגותינו לא ערנו עד־היסוד בהם, פן נשחט מהם גם יין תרעלה.  וזאת אהבתנו בינך וביני תמימה כמו זמרת שירה.     יז   הצפור הצהבה משוררת על־העץ אשר לביתם — ולבי בי מרקד מרב צהלה.  בכפר אחד נתגורר גם־שנינו — ותהי לנו שירת הצפור שמחתנו האחת.  צמד שיותיה הרכות רעות באחו בצאלי העצים אשר לגננו.  והיה כי־תפשטנה עד לשדה השערים אשר־לנו ואקחן על־זרועותי.  שם כפרנו כנגנה, ולנחלנו קוראים ענגנה.  את־שמי יודעים כל־אנשי הכפר, ורנגנה — זה שמה.      רק שדה אחד מפריד ביני ובינה.  הדברים אשר המו בחרשתנו באות ללקט דבש בחרשתם.  הפרחים אשר נטשו המימה ממעלה חופם באים עם־הזרם אל־המקום אשר־שם נרד לרחוץ.  פרחי קוסמה יבשים מובאים בסלים משדותיהם אל־השוק אשר לנו.  שם כפרנו כנגנה, ולנחלנו קוראים ענגנה.  את־שמי יודעים כל־אנשי הכפר, ורנגנה — זה שמה.      הנתיב העולה עקלקלות עד־ביתם נותן באביב ריח פרחי מנגו.  כאשר תבשל הפשתה בשדם, נכונה לקראת קציר, אז ינץ בשדנו הקנבוס.  הכוכבים המשחקים אל־מול מעונם שמים את־עינם המזהירה הזאת גם־עלינו.  הגשם הממלא את־תעלותיהם מים הוא המשמח גם את־עצי הקדם אשר ביערנו.  שם כפרנו כנגנה, ולנחלנו קוראים ענגנה.  את־שמי יודעים כל־אנשי הכפר, ורנגנה — זה שמה.     יח   כי תלכנה האחיות השתים לשאב מים, ובאו עד־הככר הזאת ושחקו.  אין־זאת כי־אם יודעות הן, כי איש עומד פה תמיד בין־העצים בהיותן הולכות לשאב מים,      האחיות השתים מתלחשות כאשר תעבורנה את־הככר הזאת.  אין־זאת כי־אם מצאו את־חידת האיש העומד פה תמיד בין־העצים בהיותן הולכות לשאב מים.      כדיהן מוט יתמוטטו פתאם, ונטפי מים מגרים לארץ כאשר תגענה אל־הככר הזאת.  אין זאת כי־אם הבינו, כי דופק לב האיש העומד פה תמיד בין־העצים בהיותן הולכות לשאב מים.      האחיות השתים מביטות אשה אל־פני אחותה ומשחקות כאשר תבאנה עד־הככר הזאת.  וכמו צהלה תלבש פתאם גם את־רגליהן הנחפזות, והיא תפיל רוח עועים על־האיש העומד פה תמיד בין־העצים בהיותן הולכות לשאב מים.     יט   במשעול התהלכת על־שפת הנחל וצפחת המים המלאה במתניך.  למה־זה הסבות פתאם את־פניך אלי והבטת בי רגע בעד צעיפך המתנוסס ברוח?  בת־עינך אשר הזהירה מן־החשכה נגעה אלי כמו רוח קל אשר רגע ירגיז את־זרמת המים ומשם ימלט אל־צללי החוף.  נגעה אלי כמו צפור ערב המתעופפתחפזון בחדר אין־אור מן־החלון האחד אל־השני ונעלמת פתאם בחשכת הלילה.  התחבאת ככוכב מאחרי הגבעות ואני הלך בדרך.  אך למה־זה התיצבת רגע והבטת אל־פני בעד צעיפך מדי התהלכך על־שפת הנחל וצפחת המים המלאה במתניך?     כ   יום יום הוא בא וכבואו כן־ילך.  לך, רעי, ותן לו פרח מפרחי שערות ראשי.  ואם ישאלך: מי שלח לו את־זה? אל־נא תגד לו את־שמי, ראה בקשתיך — כי רק בוא בא וכבואו כן־ילך.      על־האדמה אשר מתחת העץ יבוא לשבת.  הכן לו, רעי, מושב שם, ועשיתו פרחים ועלים יחדו.  עיניו מלאות יגון והן מביאות יגון אל־לבי.  לא יגיד דבר מכל־הנעשה בלבו — כי רק בוא בא וכבואו כן־ילך.     כא   מה־זה היה לו, לנוסע הצעיר הלזה, כי־בא עד־לפני דלת ביתי עם־עלות השחר?  גם בבאי גם בצאתי, בכל־עת תמיד, אנכי עוברת עליו, ועיני שבויות פניו.  לא ידעתי אם אדבר אליו, לא ידעתי אם אחריש. מה־זה היה לו, כי בא עד־לפני דלת ביתי?  אפלים הלילות כבדי העבים בתמוז, רוי תכלת זכה השמים בסתו, וימי האביב באים כסערה בנשב הרוח מן־הדרום.  והוא בכל־עת תמיד אורג את־שיריו עם־קולות חדשים.  אז אנח את־מלאכתי ועיני תמלאנה ערפל. מה־זה היה לו, כי־בא עד־לפני דלת ביתי?     כב   כי־תעבור עלי בצעדי חפזון, ונגעה בי כנף שמלתה.  מאי לא־נודע מאיי הלב נושבת פתאם רוח־אביב חמה.  רעד מגע קל יחלוף אותי וכרגע יתעופף, והיה כציץ פרח נקטף אשר נשאו הרוח.  ואל־תוך לבי יחדור, והיה לי כרחש בשר־גוה וכנשמת רוח־לבה.     כג   למה תשבי פה ובצמידיך תרעשי, והיה לך זה שעשע ריק?  מלאי את כדך מים — הנה עת ללכת הביתה.  למה תניעי את־המים בחפניך וכמתגנבת תביטי לרגעים אל־הרחוב לקראת הולך, והיה לך זה רק שעשע ריק?  מלאי את־כדך מים ולכי הביתה.      עת הבקר חולפת — והמים הקודרים הולכים וזורמים.  הגלים משחקים ומתלחשים, והיה להם זה רק שעשע ריק.      העבים התועים נערמים על־שפת השמים אשר עם־קצה האדמה.  הנה הם מפגרים רגע ומביטים אל־פניך ומשחקים אליך, והיה להם זה רק שעשע ריק.  מלאי את־כדך מים ולכי הביתה.     כד   אל־נא תסתיר מלפניך את־סוד לבך, רעי!  הגידה אותו לי, רק לי לבדי, ולא יודע לאיש.  אתה אשר־פיך משחק חרש, דבר־נא בלט ובנחת ושמע לבי ולא אזני.  אפל הלילה והבית דומם, קני הצפרים עטופים שנה.  הגידה־לי בדמעות עצורות עם־שחוק רועד, בכלמה מתוקה עם־מכאוב לב את־הסוד אשר בלבך!     כה   “בא אלינו, עלם, והגד לנו את־האמת: למה־זה רובץ השגעון בעיניך?”  “לא ידעתי מה היה יין הפרגים אשר שתיתי, כי הרביץ את־השגעון בעיני”.  “הוי בוז לך!”  “אין דבר. יש־אשר יחכם איש ויש־אשר יכסל, יש־אשר יזהר איש ויש־אשר לא ישים לב. ועינים יש־אשר תשחקנה, ועינים יש־אשר תבכינה — ואני פה הנה רובץ השגעון בעיני”.  “עלם, למה־זה תעמוד דומם תחת־צל העץ?”  “רגלי יגעו תחת־סבל לבי, ולכן עמדתי דומם תחת־הצל”.  “הוי בוז לך!”  “אין דבר. יש־אשר ירוץ איש ויש־אשר יפגר. יש־אשר חפשי ילך איש ויש־אשר בכבלים — ורגלי יגעו תחת־סבל לבי”.     כו   “רק את־הבא מידך ברצון אותו אקח. לא אשאל דבר זולתו.”  “הוי, הוי, ידעתיך, אתה הנזיר הענו! את־כל־אשר לאיש אתה אומר לנצל”.  “לו מצאתי לי פה פרח נטש, כי־עתה על־לבי נשאתיו!”  “ולו היו פה חוחים?”  “כי־עתה גם־אותם סבלתי”.  “הוי, הוי, ידעתיך, אתה הנזיר הענו! את־כל־אשר לאיש אתה אומר לנצל”.  “לו רק הפעם נשאת אלי את־עיניך הנחמדות, כי־עתה מתקו לי חיי עד מעבר לקברי”.  “ולו הביטו בך מבט אכזרי?”  “כי־עתה לבי היה נכון לקראתו גם־הוא”.  “הוי, הוי, ידעתיך, אתה הנזיר הענו! את־כל־אשר לאיש אתה אומר לנצל”.     כז   “בטחי באהבה גם כי־תביא שואה. אל־נא תסגרי את־לבך”.  “רב לך, רעי, סתומים דבריך, לא אוכל הבינם”.      “ראי, חמדתי! רק לזאת לנו לב, לבעבור תתו לרענו גם בדמעה גם בזמרה”.  “רב לך, רעי, סתומים דבריך, לא אוכל הבינם”.      “דל התענוג כאגל טל, בעודו נוצץ וגוע. אולם ארך העמל וימיו רבים. תכן־נא אפוא בעיניך האהבה רות העמל”.  “רב לך, רעי, סתומים דבריך, לא אוכל הבינם”.      “פורח הלוט לעיני השמש והכה האור על־ראשו וקמל — ובכל־זה לא יחפוץ בעלטת החרף אשר יהיה ציצו סגור לנצח”.  “רב לך, רעי, סתומים דבריך, לא אוכל הבינם”.     כח   עיניך השואלות תבטנה קדרנית, מתאמצות לדעת את־אשר בלבי כירח השואף לחקור את־הים.  חיי ערמים לנגדך מן־הקצה אל־הקצה, אין נסתר ואין נעלם — ולכן לא ידעתני.  לו היה לבי רק אבן יקרה, כי־עתה נפצתיו למאת רסיסים וחרזתיו על־פתיל שרשרת לשימו לענק על־גרגרותיך.  לו היה לבי רק פרח מצער, מתאר ונחמד, כי־עתה קטפתיו מעל בדו ונטעתיו בשערותיך.  אבל לב הוא, חמדתי. איה גדותיו ואיה תהומו?  לא ידעת את־גבולות הממלכה הזאת — ואת הלא המלכה אשר שם.  לו היתה אהבתי רק רגע תענוגות, כי־עתה הנצה לעיניך לאטה כמו־שחוק ולא נבצרה ממך לראותה ולקרא בה ברגע אחד.  לו היתה אהבתי רק מכאוב לבד, כי־עתה נמוגה לעיניך עם־דמעותי המזהירות ונגלה בהן כל־סודי העמק באין מלה אף־אחת.  אבל אהבה היא, חמדתי!  תענוגותיה ומכאובותיה גבול אין להם ואין קצה לרישה ולעשרה.  קרובה היא אליך כחייך — ונבצרה ממך לנצח לדעתה כלה.     כט   דבר אלי, מחמד לבי! ספר־לי בדברים את אשר תזמר.  הלילה אפל, הכוכבים אבדו בבין־העבים, והרוח מתיפח בעלים.  אפתח־נא את־שערת ראשי, אשית עלי את־אדרת תכלתי ועטרתני כמו־לילה. את־ראשך אלחץ אל־לבי, וקול המות לבך יעלה אלי חרש מן־העזובה המתוקה. אסגר־נא את־עיני ואאזין, ואל־פניך לא אביט.  וכאשר יתמו דבריך, וישבנו דומם ומחרישים. רק העצים יתלחשו בחשך.  הלילה הולך ומלבין, היום נבקע ובא. אז נביט איש אל־פני רעהו והלכנו איש איש לעברו.  דבר אלי, מחמד לבי! ספר־לי בדברים את אשר תזמר.     ל   ענן לילה את לי המרחף על־שמי חלומותי.  וכפעם בפעם אצרך ויום יום אתאר תבניתך בלבת אהבתי.  לי את, לי לבדי, את השכונה בחלומותי המפרצים!      אדמו רגליך כשושנים מלהט תאות לבי, את המלקטת בשבלי שירי במערב יומי!  שפתותיך מלאו מתק תמרורים מיין עצבוני אשר טעמת.  לי את, לבדי, את השכונה בחלומותי השוממים!      בצללי חשכת תאותי יצרתי את־שחור עיניך, את הרובצת בתהומות חזיונותי!  יקשתי לך, חמדת לבי, ולכדתיך ברשת מנגינתי.  לי את, לבדי, את השכונה בחלומותי נצח.     לא   לבי צפור מדבר ואת־שמיו מצא בתוך עיניך.  בבקר תהיינה לו לערש ולממלכת כוכבים בלילה.  בתהומותיהן תבלענה זמירותי.  רק תני לי ואמריא בשמים האלה ובגבולותיהם אשר אין להם חק.  רק תני לי ואבקע את־עבי ענניהן ואת־כנפי אפרש בזהר שמשן.     לב   הגד־לי, דודי, אם אמת כל־זאת, אם אמת?  כאשר יצת הברק בעיני פה, ורעמו לנגדן כרגע גם העננים אשר בלבך הקודר וענו לי מן־הסערה?  האמת הדבר, כי מתקו שפתותי כציץ נפתח אשר לאהבה ראשונה וטהורה?  וכי ביצרי גוי שוכנים זכרונות ירחי אביבים אשר חלפו.  וכי האדמה תרעד פתאם כמו־נבל כמעט תגענה אליה כפות רגלי?  האמת הדבר, כי ירדו אגלי הטל מעיני הלילה כמעט אשר יראני, וכי אור הבקר יעלוז כלו מדי יעטוף את־בשרי?  אם אמת הוא, אם אמת, כי הלכה אהבתך גלמודה דורות על־דורות ועולמות על־עולמות לחפש אותי?  וכי במצאך אותי באחרונה ומצאו משאלות לבך הקדמוניות את־שלות הנצח באמרותי הרכות ובעיני ובשפתי ובשערותי הזורמות?  ואם אמת הוא, כי על־מצחי זה הקטן חרותים סתרי כל־הנצח?  הגידה לי, דודי, אם אמת כל־זאת.     לג   אהבתיך, אהובי, ואתה סלח לי לאהבתי.  כצפור תועה מדרכה נלכדתי.  כאשר נע לבי בקרבי אבד לו צעיפו ויהי ערם, כסהו אתה, אהובי, בכסות חמלתך — וסלח לי לאהבתי.      ואם נבצרה ממך לאהבני, אהובי סלח לי למכאובותי.  אל תבט בי מרחוק בלזות עינים.  אל־סתר פנתי אתגנבה ואשב במחשכים.  בשתי כפות ידי אכסה את־בשתי הערמה.  השע את־פניך ממני, אהובי — וסלח לי למכאובותי.      ואם אהבתני, אהובי, סלח לי לששוני.  אם ינשא לבי עם־גלי אשרי, אל־נא תשחק לי כי־אשכח נפשי עד לזועה.  אם אעלה לשבת על־כסא מלכותי ואמשל בך באכזריות אהבתי, אם כבת אלים אשפוך עליך יום יום את־חסדי, שא את־גאותי, אהובי, וסלח לי לששוני.     לד   אל־נא תלך מעמי, דודי, בטרם אמר לך: לך לשלום.  ערה הייתי כל־הלילה ועתה כבדו עיני משנה.  יראתי פן־תאבד לי מדי אישן את־שנתי.  אל־נא תלך מעמי, דודי, בטרם אמר לך: לך לשלום.      אחרד ממקומי פתאם ואשלח את־ידי לנגוע בך, ואת נפשי אשאל: “החלום הוא?”  מי־יתן ואוכל לאסור רגליך בחבלי לבי למען אמץ אותן בחזקה אל־שדי!  אל־נא תלך מעמי, דודי, בטרם אמר לך: לך לשלום.     לה   אשר לא אכיר אותך קל־מהרה — על־כן תצחקי עמי בראשונה.  בברק שחוק־פיך תכיני בסנורים — למען העלים את־דמעותיך.  ידעתי, ידעתי את־ערמתך.  לא תדברי לנצח את־הדבר אשר היה עם־לבך לדבר.      אשר לא אעריך אותך לפי ערכך — על־כן תתחמקי ממני באלפי דרכים.  אשר לא תאבדי לי בתוך ההמון — על־כן תעמדי בצד.  ידעתי, ידעתי את־ערמתך.  לא תלכי לנצח בדרך אשר היה עם־לבך ללכת.      כי־תדרשי שבעתים מכל־יתר האדם — על כן תחשי מדבר.  כמשתעשעת באפס דאגה את מואסת בכל־מנחותי.  ידעתי, ידעתי את־ערמתך.  לא תקחי לנצח את אשר היה עם־לבך לקחת.     לו   חרש דבר: “חמדתי, שאי עיניך וראי”.  ואני התקצפתי מאד ואמר: “לך!” — והוא לא זע.  לפני עמד ויחזק בשתי כפות ידי. ואני אמרתי: “הנח לי!” — והוא לא הלך.      את־ראשו הטה אל־אזני. הבטתי בו ואמר: “הוי חרפה!” — והוא לא נע.  נגעו שפתיו אל־לחיי. חרדתי ואמר: “איך מלאך לבך?” — והוא לא ידע כלמה.      פרח שם אל־בין שערותי. ואני אמרתי: “רק לריק הוא!” — והוא עמד ולא נע.      אז יקח את־מקלעת הפרחים אשר לי מעל־צוארי ויפן וילך. ואני בוכה ושואלת את־לבי: “מדוע־זה לא ישוב עוד?”     לז   יפתי, התשימי על־צוארי את־מקלעת הפרחים הרעננים אשר לך?  אך שמעי ודעי לך: את־המקלעת האחת הזאת קלעתי לרבים: — לאלה אשר לברק אור יגלו לרגע ולאלה אשר ישכנו בארצות לא־נגלות ולאלה אשר יחיו בשירי המשורר.      אחרת מעט את־המועד לבעבור דרש מעמי את־לבי תחת לבך.  הנה ימים היו ויהיו חיי כמו־ציץ וכל־ריחם התכנס אל־תוך לבי.  ועתה הנה נדף למרחוק ויפזר לכל־רוח.  מי יודע את־הלחש אשר בו יוכל איש לאספו ולסגרו שנית?  לבי לא לי עוד לתתו לאחד; נתון הוא לרבים.     לח   ראי, חמדת נפשי! לפני ימים רבים עשה לו המשורר אשר לפניך פה אנית שיר גבורים גדולה בקרב לבו ויורידנה מן־החוף —  אוי לי, כי לא ידעתי להזהר! בטבעות צלצלי צמידיך נאחזה ותרד ותטבע.  נשברה לרסיסי שירים קטנים — והם מתגוללים פזורים לרגליך.  כל־עזבוני, עזבון ספר מלחמות מימי קדם, נסחף ביד הגלים המשחקים, נטבל בים דמעות — וירד.  ואת, חמדת נפשי, שומה היא עליך להיטיב עתה עמי תחת כל־אבדתי.  ואם עלתה בתהו כל־תקותי לעשות לי אחרי מותי שם עולם, עשיני3 לבן אל־מות כל־עודי בחיים.  ואני לא אבכה את־אבדתי עוד ולא אשיא אותך את־האשמה.     לט   יום יום בבקר אנסה לקלוע לך מקלעת4 פרחים — והפרחים נשמטים ונופלים.  יושבת את מנגדי ואורבת לי בהחבא מן־המארב אשר לעיניך המחפשות.  שאלי אפוא את־עיניך, החורשות עלי רעה, מי אשם בזה.  אנסה לשיר לך שיר — ולשוא.  שחוק נסתר רועד על־שפתותיך. שאלי אפוא אותו לשרש הדבר, מדוע ככה תקצר ידי.  תפתחנה־נא שפתיך המשחקות ותעדנה־נא נגד אלהים, מדוע־זה נחבא קולי ומדוע נדמה כדבורה המשתכרת בעסיס הלוט?  הנה ערב והמועד בא אשר יסגרו הפרחים את־ציציהם.  תניני ואשב על־ידך ואת־שפתי צוי ועשו את־המלאכה אשר לא תבצר לעשותה בדממה לאור הכוכבים הקודרים.     מ   שחוק ללא אמונה נוצץ בעיניך בסורי אליך לברכך בשלום בטרם אצא לדרך.  רבות מדי סרתי אליך ככה — ולכן את חושבת כי אשוב גם־הפעם מהר.  ואני את־האמת אגיד לך: גם־אני כמוך אין בלבי אמונה.  כי־הנה שבים ימי האביב ובאים כפעם בפעם, הלבנה המלאה הולכת ובאה שנית, הפרחים שבים לבוא ומתאדמים בראשי ענפיהם שנה שנה — ואף אני רק אין־זאת כי אלך למען שובי.  אבל החזיקי־נא רגע במקסם הכזב הזה ואל־נא תחפזי לנשלו מעמך בחזקה.  וכי אמר אליך: הנה אנכי עוזבך לנצח, הואילי־נא והיו הדברים בעיניך דברי אמת — אשר תעלה עלטת דמעה והחשיכה רגע אחד את־שפת בת־עינך.  ואחר־כן ביום שובי שחקי שחוק ערמה כמשפטך תמיד.     מא   כלתה נפשי לדבר אליך את־כל־הדברים הנסתרים בלבי אשר לי לדבר — ולא אערוב את־לבי, כי יראתי פן־תשחקי לי.  ולכן אני אני אשחק לי במו־פי ואת־סודי אחלל במהתלות.  אשחק למכאובי — כי יראתי פן־תעשי את את־הדבר הזה.      כלתה נפשי להגיד לך את־האמת אשר־לי להגיד — ולא אערוב את־לבי מיראתי כי לא תאמיני בה.  ולכן אתחפש בלא־אמת ואדבר להפך מאשר חשבתי.  אתן את־מכאובי לשנינה — כי יראתי, פן־תעשי את את־הדבר הזה.      כלתה נפשי להביע את־כל־יקר אשר יש־לי למענך — ולא אערוב את־לבי, מיראתי כי לא יושב לי כערכו.  ולכן אקרא לך שמות לקלסה ואתהלל בגבורתי הקשה.  אמחצך במו־ידי, מיראתי כי עד־עולם לא תדעי כל־מכאוב.  כלתה נפשי לשבת לפניך מחריש — ולא אערוב את־לבי מיראתי כי יראתי פן־יעבור לבי את־שפתי.  ולכן ארבה דברים ואדבר ריק ואת־לבי אסתיר מאחרי הדברים.  אלך עם־מכאובי קרי, מיראתי פן־תעשי את את־הדבר הזה.      כלתה נפשי לשטות מעליך וללכת — ולא אערוב את־לבי, כי יראתי פן־תכירי את־מרך לבי.  ולכן ארים ראשי תמיד ואצא ואבוא לפניך במאור פנים.  ועיניך החודרות לי תמיד מעוררות את־כאבי והיה חדש לנצח.     מב   הוי האיש המשתגע, השכור הנחמד! —  כי־תפתח לרוחה את־דלתותיך ותתהולל לעיני כל־העם מסביב;  כי־תקום בעוד לילה ותשליך כספך החוצה ולכל־תבונה תלעג;  כי־תתעה בנתיבות נפלאות ונפשך תשעשע בדברים אין־בם מועיל;  ולא תדרש חשבון ולא תבקש תכלית;  כי־תפרש לסערה את־מפרשיך ואת־משוטיך תשבר לשבבים, —  אז הנני ואלך אחריך גם־אני, רעי, ואשתכר כמוך עד־שאול ואבדון!      עם־שכנים חכמי לב מאד כליתי לריק את־ימי ואת־לילותי, רב־דעת הפך את־שערי לבן ורב־ראות חבל את־מראה עיני.  בקרב שנים לקטתי וערכתי לי את־השברים ואת־הגזרים אשר לכל־החפצים:  ננפץ־נא אפוא אותם ונרקוד עליהם מלמעלה ונזרם לכל־רוח.  כי־הנה ידעתי עתה כי־תכלית כל־דעת: — השתכר עד־שאול ואבדון!  אחדל־נא מפסוח על־השעפים עד לגעל ואתע־נא מני־דרכי באפס תקוה.  יבוא־נא עלי רוח־פרצים פרא מלא הוללות עזה ושטפני מעל עגני.  מלאה תבל נכבדים ועמלים, רבי פעלים ואנשי חיל.  בראש יסעו רבים ברגלים קלות ורבים ילכו בענוה מאחריהם.  יהי נעם אדני עליהם וישלח ברכה במעשי ידיהם — ואני אהי לי פתי נבוב־לב וריק.  כי־הנה ידעתי עתה כי־תכלית כל־דעת: — השתכר עד־שאול ואבדון!  נשבעתי כי מהיום והלאה אנח לאחר את־משפטי להיות נמנה עם־ישרים.  אעזוב את־גדלתי להיות נחשב עם־תופשי תורה ולחרוץ מה־צדק ומה־רשע.  ואת־נאד זכרונותי אנפץ עם־נטף דמעתי האחרון.  בקצף יין אדום גרגרים אשטוף את־שחוק פי ואטהרו.  אעביר מעלי הפעם את־חותם האזרח המכבד ואפצפצהו לרסיסים.  ואדור נדר קדש לאדני כי אהיה לחדל אישים וכי אשתכר עד־שאול ואבדון!     מג   לא, רעי! עד־עולם לא אהיה לנזיר — ויהי אשר יהי.  עד־עולם לא אהיה לנזיר — אם לא תבוא עמי גם־היא להנזר עמי יחדו.  וזה אשר חרצתי ולא אשוב: — אם לא אמצא סכת צל לי עם־חברת לנדרי, לא אהיה עד־עולם לנזיר.      לא, רעי! לא אעזוב עד־עולם את־ביתי ואת־נחלתי לשבת ביער בודד, אם־לא מן־הצל יענה הד שחוק עלז ואם־לא בתוך הרוח תרחף כנף אדרת צהבה ואם־לא קול לחש חרישי יגדיל את־הדממה שם.  עד־עולם לא אהיה לנזיר.     מד   סלח־נא, אב קדוש, לעון החוטאים השנים האלה — לעון דוד וכלתו. רוחות האביב נושבות היום בסערה ומרקידות אבק ועלים נובלים ונושאות עמהן את־כל־תורתך לתהו.  אל־נא תאמר, אב וקדוש, כי החיים הבל הבלים.  כי־ברית כרתנו הפעם עם המות,    ולרגעים מעטים ומברכים היינו שנינו בני    חיי־נצח.      וגם כי־יבואו עלינו מחנות המלך והתנפלו עלינו בחמת קצף, והנידונו להם בראשנו ביגון ואמרנו: אחינו, רק מפריעים אתם אותנו! אם־יש לכם חפץ בשעשעי־שאון אלה, לכו ופנו לכם מזה והשתקשקו בנשקכם במקום אחר. כי אנחנו פה רק לרגעים מעטים, נחפזים וחולפים, היינו לבני חיי־נצח.      וכי־יבואו עלינו גדודי עם חפצי שלום וחנו עלינו מסביב, והשתחוינו אליהם בענוה גם־אנחנו ואמרנו: הברכה היקרה אשר הבאתם עלינו תהיה לנו רק לצנינים! הנה צר לנו ומעט לנו המקום במרחבי השמים אשר אוינו לנו, כי כאשר יהיו ימי האביב, והנצו הפרחים עד לאין מספר וכנפי הדברים תהיינה טעונות משא והדפו אשה רעותה. מעט השמים האלה, אשר שם מעון רק לנו שנינו בני חיי־נצח, מעטים לנו וצרים לנו עד לאין חק.     מה   תן את־ברכתך שלום לאורחים היוצאים לדרך ואת־עקבי צעדיהם מחה מאחריהם.  אמץ אל־לבך בשמחה את־כל־רצוי ותמים וקרוב אליך.  הנה חג היום לחזיונות אשר לא ידעו את־מועד מותם.  יהי־נא שחוק פיך לצהלה באפס מחשבה כנגהות אורים על־פני זרם מים.  יהיו־נא חייך קלים ברגליהם לרקד על־עברי פי העת כאגל טל על־שפת עלה.  ואת־מיתרי נבלך הרעש ועלו צליליהם רגע רגע חליפות.     מו   עזבתני ופנית לדרכך.  ואני אמרתי: אתאבלה נא עליך ואת־תמונתך הבודדת אחתום בלבי והיתה סגורה בשירת זהב.  אך הוי אתה גורלי המר, הן העת קצרה!      ימי הנעורים עוברים שנה אחרי־שנה, רגעי האביב בורחים, הפרחים הנובלים מתים בטרם יושם לב, והאיש החכם עומד עלי ומזהירני ואומר: החיים רק נטף טל על־עלה לוט.  ואל־כל־זאת לא אשם לבי ורק אחרי האחת אבט אשר הפנתה אלי את־ערפה?  כי־אז יהיה זה רק און ושגעון — יען כי־העת קצרה.      באו אפוא לילות גשמי, באו בוא וטפף, ואתה סתו זהבי בא וצחק, ובא גם־אתה הניסן השאנן וזרעת את־נשיקותיך סביב סביב.  באו, באו כלכם, באו כלכם!  ואתם מחמדי ידעתם היטב כי כלנו הולכים למות. המחכמה יעשה איש כי־ישבור לבו בגלל האחת אשר הסיעה לבה ותעבור מזה והלאה? הלא העת קצרה.  מתוק לאיש לשבת בסתר פנה ולחלום ולכתוב בחרוזים כי־את לו עולם ומלאו.  גבורה היא לאיש להתרפק על־מכאובו ולחרוץ כי אין־לו נחמים.  אך הנה פנים חדשים הציצו אלי מבעד לדלתי ועיניהם מביטות אל־תוך עיני.  איך־אוכל אפוא ולא אמחה את־דמעותי ולא אחליף את־שירי לשים לו קולות חדשים?  הן העת קצרה.     מז   אם־זה הדבר אשר חפצת — הנני ואשים קץ לשירי.  אם־זה הדבר אשר ירעיד את־לבך — הנני ואסיר את־עיני מעל פניך.  אם־זה הדבר אשר ירגיזך פתאם בלכתך — הנני ואסור הצדה ואבחר־לי משעול אחר.  אם־זה הדבר אשר יפריעך מדי עשותך5 את־עטרות פרחיך — הנני ואשט מעל גנך הבודד.  אם־זה הדבר אשר ירקיח ואשר ירתיח את־מצלות מימיך — הנני ולא אוסיף עוד לחתור בסירתי על־גדות חפך.     מח   גאליני־נא, חמדתי, מכבלי נעימותיך! אל־לי עוד יין נשיקותיך.  עשן הקטרת הכבדה הזאת מחנק ללבי.  פתחי את־דלתותיך, תני נתיב לאור הבקר.  הנה אבדתי בך, נאחזתי בחבלי אהביך.  גאליני־נא מקסמיך והשיבי לי גבורת גבר לבעבור אקריב לך את־לבי הנגאל.     מט   אחזיק בכפות ידיה ואל־לבי אאמצנה.  אותה נפשי למלא זרועותי ברב־מחמדיה, לשלול בנשיקותי את־מתק שחוק פיה, לשתות בעיני את־זהרי מבטה השחורים —  אבל איה כל־זאת? מי יוכל לקרע את־התכלת מעל פני השמים?  אותה נפשי לתפוש את־יפעת החן — והיא מתמלטת ולא יותר בלתי־אם הבשר אשר־בין זרועותי.  ואני נוטה הצדה עשוק ועיף.  איך־יוכל הבשר לנגוע בפרח אשר רק הרוח נוגע בו?     נ   חמדת נפשי! ראי, הנה ערג לבי יום ולילה להצמד לך — כאשר יצמיד המות הכובש את־כל.  טאטאיני מזה כאשר יטאטא הסער, קחי את־כל אשר־לי, שברי את־דלתות שנתי ושדדי את־חלומותי, גזליני מקרב עולמי.  ובתוך העזובה ובמערמי הרוח בלי חק תני ונהיה לנפש אחת בקרב יפעת היפי.  הוי למשאלותי חנם! איה התקוה להיות לאחדים אם־לא בך, אלהי?     נא   כלה אפוא את־שירך האחרון ועזבנו איש את אחיו.  שכח את־הלילה — אם הלילה חלף ואיננו עוד.  את־מי אמרתי לאמץ בין־זרועותי? נבצרה ממני לקחת חלומות בשבי.  ידי החומדות מאמצות אל־לבי ריק וקרבי חלל.     נב   למה כבתה המנורה?  סוככתי עליה באדרתי לשמרנה מן־הרוח, ולכן כבתה המנורה.      למה קמל הפרח?  אמצתי אותו אל־לבי בחמת אהבתי, ולכן קמל הפרח.      למה חרב המעין?  שפכתי עליו סוללה לבעבור היותו רק לי לבדי, ולכן חרב המעין.      למה נתקו מיתרי הנבל.  התאמצתי למלט ממנו קול אשר־לא היה בו, ולכן נתקו מיתרי הנבל.     נג   למה ככה תביטי בי למען אכלם?  לא עני אני בפתח כי־באתי הלום.  רק לתמי התיצבתי רגע אחד על־יד חצר ביתך מעבר לגדר גנך.  למה ככה תביטי בי למען אכלם?  לא אריתי מגנך פרח, לא קטפתי פרי.  רק מחסה בקשתי־לי לתמי בתוך הצל בעבר הדרך אשר־שם כל־עובר ארח זר יעמוד.  לא קטפתי פרח.      אמנם עיפו רגלי, ומטרות גשם הלכו ארצה.  בענפי הבמבו אשר־שחו התיפחו הרוחות.  ועבים רצו על־פני השמים כנסים מפני הרגה.  עיפו רגלי.      לא ידעתי למי חשבתני ולמי חכית בפתח ביתך.  נגהות ברקים הכו בסנורים את־עיניך הפקוחות.  איך־אוכל וידעתי כי־לא יפלא ממך לראותני בהיותי עומד במחשכים?  לא ידעתי למי חשבתני.  עבר היום, והגשם חדל רגע אחד.  עזבתי את צל העץ אשר מעבר גנך ואת־רבצי על־פני הדשא.  הנה חשך. סגרי את־דלתך. הנני הולך לדרכי.  עבר היום.     נד   לאן תחפזי עם־סלך בנשף בערב יום בכלות ממכר מן־השוק.  הנה שבו כלם הביתה איש איש עם־משאו — ומבעד לעצי הכפר נבט הירח.  על־המים הקודרים נשא הד קולות קוראים מן־הספינה, והוא עובר אל־הבצות הרחוקות אשר־שם ישנים בני אוזים פראים.  לאן תחפזי עם־סלך בכלות ממכר מן השוק?      נתנה השנה את־אצבעותיה על־עיני האדמה.  קני הערבים החרישו, וקול ההמון בעלי הבמבו קם לדממה.  העובדים השבים מן־השדה פורשים את־מחצלותיהם בחצרות בתיהם.  לאן תחפזי עם־סלך בכלות ממכר מן השוק?     נה   המועד היה מועד צהרים כאשר קמת ותלך.  והשמש האירה בשמים בכל־עזה.  אז אעזוב את־מלאכתי ואשב בדד על־המעקה כאשר קמת ותלך.      ורוחות עלו חליפות ויסיעו בכנפיהם ריחות ניחוח מזה ומזה מן־השדות הרחוקים.  בין־הצללים הגו התורים בלי מעצור, ודברה הנה־זה תעתה אל־חדרי ותהמה באזני בשורות חדשות מזה ומזה מן־השדות הרחוקים.      נרדם הכפר בשרב הצהרים ורבצה ברחוב עזובה,  פתאם קם שאון בין־העלים ובעוד רגע שב ויגוע.  ואני מביטה השמימה וארגת בתוך התכלת את־אותות השם אשר־ידעתי — לעת אשר נרדם הכפר בשרב הצהרים.      שכחתי לקלוע את־מקלעת שערות ראשי, ורוח קל הנה בא וישעשע בהן על־פני לחיי.  שטף הנחל לאטו בין־צללי גדותיו.  והעבים הלבנים נעצלו ולא נעו  שכחתי לקלוע את־מקלעת שערות ראשי.      המועד היה מועד צהרים כאשר קמת ותלך.  בער העפר על־פני הרחוב ונשמת השדות היתה אש לוהטת.  התורים הגו בסבכי העלים.  בדד ישבתי על־המעקה כאשר קמת ותלך.     נו   אחת הייתי בין־נשים רבות אשר נשאתי את־על המעשים היגעים דבר יום ביומו ואהי צופיה את־הליכות הבית.  למה־זה הבדלתני משם והעליתני מן־המחסה הבוטח אשר־עם חיי עדתנו?      קדושה האהבה אשר־אין לה ניב שפתים. מן־הערפל אשר בלב הסתום תזהיר כאבן חפץ, אפס לנגה היום החודר לה תהיה פתאם קדרנית עד לחמלה.  אוי כי־שברת את־הכפרת אשר על־לבי ואת־אהבתי הרועדת סחבת החוצה. הרסת לנצח את־סתר הפנה אשר־שם נחבא קנה.  היה תהיינה יתר הנשים גם אחר־כן כבראשונה.  לא תביט גם־אחת אל־מעמקי לבה ואין הן יודעות את־מסתרי נפשן.  על־נקלה הן משחקות, בוכות, מרבות להג ועובדות. יום יום הן באות אל־ההיכל, מעלות את־מנורותיהן ושואבות מים מן־הנחל.      קויתי כי אהבתי תשמר מחרדת כלמות להיות באפס מעון, אך אתה הסתרת את־פניך ממני.  נתיבך אתה פתוח לפניך, ורק לי חסמת את־הדרך משוב, הפשטתני ערמה והצגתני לנכח כל־הארץ לנגד עיניה הפקוחות תמיד בלי סגור יום ולילה.     נז   את־פרחך קטפתי, הוי תבל!  אל־לבי אמצתיו ודקרני החוח.  וכאשר חלף היום ויהי חשך, והנה קמל הפרח ורק המכאוב עמד.      עוד רבים הפרחים אשר יהיו לך הוי תבל, כבדי ריח ומלאי חן.  אך המועד לקטוף פרחים הנה חלף לי ובמחשכי הלילה אין־לי שושנתי ורק המכאוב עמד.     נח   בבקר יום באה נערה עורת אל־גן הפרחים אשר־לי ותתן לי שי עטרת פרחים כסוית עלה־לוט.  ואני ענדתיה לצוארי ודמעותי באו אל־תוך עיני.  ואשק לה ואמר: ""עורת את וגם פרחיך עורים.  ואת גם־את טרם תדעי מה־יפה המתן אשר נתת לי"".     נט   הוי אשה! לא רק פעל יד־אלהים את, כי גם־הגברים פעלוך: את־היפי אשר בלבם שוו עליך תמיד.  המשוררים ארגו לך ארג עם־חוטי זהב דמיון, והצירים נתנו לדמותך חיי־עד חדשים.  הים נתן את־פניניו, מחפרות ההרים נתנו את־זהבן וגני הקיץ את־פרחיהם, לענדך וללבשך וליפותך שבעתים.  משאלות לב הגברים שפכו את־יפעת נגהן על־פני נעוריך.  ואת היית חציך אשה וחציך מקסם חלום.     ס   בתוך הרעש ושאון החיים עומדת את, יפעת היפי החצובה באבן, ואת אלמת ודוממה, גלמודה ונכריה.  והעת אשר קצה אין־לה רובצת לרגליך שכורת אהבה ודוברת אליך חרש:  “דברי, דברי אלי, חמדתי, דברי כלתי!”  אבל קול דבריך סגור באבן, הוי יפעת יפי בלי נוע!     סא   הס, לבי, ויהי־נא לנו יום עזבנו איש את־אחיו מתוק.  אל־נא נקרא לו מות, כי־אם נקרא לו שלומים לחיינו.  תשפך־נא אהבתנו אל־תוך זכרוננו, ומכאובנו — אל־תוך שירתנו.  ישלם־נא מעופנו זה ברקיע השמים עם־אספנו את־כנפינו על־פני הקן.  יהי־נא מגע ידיך האחרון ענג כפרח לילה.  רגע אחד עמדי־נא, אחרית יפה, ודברי את־דבריך האחרונים בדממה.  ואני אשתחוה אליך ובמנורתי אחזיק להאיר לך את־דרכך.     סב   במשעול חשך בחלומי באתי לבקש את־אהובת נפשי אשר ידעתי בימי חיים מקדם.  בקצה רחוב שומם היה ביתה.  התכי אשר אהבה נם על־בדו לרוח הערב ובסתר פנתן החרישו היונים.  את־מנורתה שמה על־יד דלתה ותתיצב לפני.  ואת־עיניה הגדולות נשאה אל־פני ותדבר חרש ותשאל: “מה־שלומך, רעי?”  ואני חפצתי לענות לה, אבל שפתנו אבדה לנו ותשכח.      ואני הגיתי והגיתי — אך ראה, הנה שמותינו לא שבו עוד לעלות על־לבי.  ודמעות הזהירו בעיניה. אז תשלח אלי את־יד ימנה ואני החזקתי בה ואעמוד מחריש.  ומנורתנו דעכה לרוח הערב ותגוע ותכבה.     סג   הלך! השומה עליך ללכת?  דומם הלילה והחשך עטה את־היער.  המנורות אשר על־מעקנו מאירות, הפרחים רעננים כלם, והעינים מלאות נעורים ולא תדענה שנה עוד.  האמנם בא מועד לך לעזבנו?  הלך! השומה עליך ללכת?      לא פרשנו אליך את־כפינו ואת־רגליך לא אסרנו.  הנה דלתך פתוחה לפניך, הנה סוסך עומד לפני השער וכרו עליו.  אם נסינו לגדור את־הדרך בעדך — רק בזמירותינו נסינוה.  אם נסינו לעצור אותך — רק בעינינו עשינו זאת.  אין לנו איל, הלך, לחסום את־מהלכך — אין לנו בלתי־אם דמעותינו.      מה־האש ומכבה אין־לה הבוערת בעיניך  מה־הקדחת וקצה אין־לה הקודחת בדמך?  מה־הקריאה העולה אליך ממחשכים ומאיצה בך?  מה־הלחשים הנוראים אשר קראת בכוכבי השמים, כי־בא הלילה מחריש ונפלא אל־תוך לבך, ובשורה עמו חתומה ונעלמה?      אם אין־לך חפץ בקהל עליזים ונפשך צמאה לשלות דממה, אתה הלב העיף, כי־עתה נכבה את־מנורתנו ונבלינו ידמו.  דומם נשב בחשך עם־שאון העלים, והירח הנלאה ישפוך את־קויו הלבנים על־חלונינו.  הוי, הלך! מה־משפט הרוח חדל השנה אשר נגע בך מקרב חצות הלילה?     סד   חלף עלי יומי בלהט עפר הרחוב הקודח.  ועתה בבא הערב עם־קרתו התדפקתי על־הדלת אשר למלון ארחים, והבית עזוב וכלו גלים נצים.  ועץ אשת זעף שולח את־סבכי שרשיו הרעבים אל־בינות לבקיעי החומה הפוערים את־פיותיהם.      ימים היו אשר עוברי ארח באו עד־הלום לרחוץ את־רגליהם העיפות.  את־מחצלותיהם הציעו בחצר הבית לאור הלבן אשר לירח המתחדש וישבו וידברו על־ארצות נכריות.  ובבקר הקיצו והנה הם חזקים ואמיצים, והצפרים עלזו לפניהם, והפרחים אשר על עברי פי הדרך הנידו להם בראשיהם באהבה.      ואני בבאי הנה לא חכתה אלי מנורה מבערת.  רק ענני־עשן שחורים, שרידי מנורות־ערב נשכחות ורבות, חדרו כעינים עורות מן־החומה.  וזבובי אש עפו בתוך הסבכים על־יד באר נחרבה וזלזלי במבו שפכו את־צלליהם עלי־משעול כסוי חציר.  והיום נטה ואין־עוד איש אשר יאספני.  לפני הלילה הארך — ואני עיף ויגע.     סה   האמנם קוראת את גם־הפעם?  הערב בא, ועיפה אפפתני ותהי לי ככף יד המתרפקת עלי באהבה.  הקראת לי?  את־כל־יומי נתתי לך, גברתי האכזריה, התאמרי לגזל מעמי גם את־לילי?  אכן יש תכלה לכל־דבר ובדידתי בחשך לי היא לבדי.  השומה היא ויהי מה אשר יבקיע קולך גם עד־הלום למען הרגיזני?      הנגינות שנה אין בשעריך בערב הזה?  אם הכוכבים קלי הכנפים לא יעלו עד־עולם על־פני השמים מעל גג ביתך אשר רחמים אין שם?  הלנצח לא ישחו לארץ פרחי גנך עיפים למות מות ענגים?      השומה היא ויהי מה אשר־קרא תקראיני גם־הפעם, את אשת לא־מנוחות?  כי־אז תחכינה־נא לשוא עיני חמדתי העצובות ותבכינה־נא —  והמנורה תאר־נא בחשך בבית העזוב —  והרפסודות תשאנה־נא את־העובדים היגעים השבים הביתה —  ואני שכחתי את־שנתי ואחפז לקול קריאתך.     סו   בקש איש משגע את־האבן אשר יעשה בה את־הזהב, והוא הולך נודד בדרך ימים ושנים, ותהיינה שערותיו האדמדמות פרועות וזרועות אבק, ויהי בשרו כחוש כמו־צל ושפתיו מדבקות בעז, והיו כדלתות לבו הסגורות, ועיניו הקודחות היו כשלהבת תולעת־האש בעת בקשה את־רעה למינה.  לפניו הים הסוער — ואין חק לו ואין גבול.  והגלים ההומים מדברים בלי מעצור על־אוצרות צפונים — ומצחקים לאנשים כבדי שמועה אשר לא ישמעו את־שפתם6.    ואולי לא קוה עוד גם־הוא למצא את־אשר בקש, אפס נבצרה ממנו לנוח, כי בקש היה לו לתכלית חיים —  ככה ישלח גם־הים את־זרועותיו אל־מול השמים, והם נבצרו ממנו לנצח —  ככה יסבו הכוכבים את־מעגלם תמיד ונושאים נפשם למקום אחד, ואליו לא יגיעו עד־נצח —  וככה עומד על־פני החוף הנעזב גם־האיש המשגע עם־שערותיו האדמדמות הזרועות אבק, והוא רק בקש יבקש את־האבן אשר יעשה בה את־הזהב.  ויום בא ונער מנערי הכפר נגש אליו ויאמר: “הגד־נא לי, אי־מזה לך שרשרת הזהב הזאת אשר בחגורתך?”  והמשגע נתר לאחור: — השרשרת, אשר היתה ברזל מאז, נהפכה עתה ותהי לזהב טהור. ולא חלום הוא — ורק ידע לא ידע את־היום אשר בו נהפכה פתאם.  ואת־ראשו הניד כאיש אשר עברו תמהון: — איך־זה באה לו הברכה הזאת והוא לא ראה בבאה?  אז יהיה לו הדבר לחק יום ביומו: — ללקט אבני חצץ מעל פני האדמה, להגיע אותן אל־חגורתו ולהשליכן מלפניו, והבט לא יביט אם־באה החליפה. ככה מצא האיש המשגע את־האבן אשר־בה יעשה את־הזהב וככה שבה ותאבד.      והשמש העמיקה ירדה אל־המערב — והשמים היו לזהב.  והאיש המשגע שב על־עקביו לבעבור ישוב לבקש את־האור האובד, וילך הלך ודל, בשרו שח לעפר ולבו שח, ויהי כעץ אשר שרש מארץ.     סז   אמנם בא הערב בצעדים קלים ואת־אותו נתן כי יחדל כל־שיר;  אמנם הלכו למנוחות כל־חברותיך ואת עיפת!  אמנם רובצת היראה בתוך החשכה ופני השמים מעלפים; —  בכל־זאת, צפורי, הוי צפורי, שמעי־לי ואל־תאספי את־כנפיך!      אין־זה הערפל אשר בענפי עץ־היער, כי־אם הים אשר יגאה כמו־נחש שחור ואפל.  אין־זה היסמין אשר פרחיו ירקדו לעינינו, כי־אם הקצף הלבן.  הוי אי פה החוף הירק אשר עם־נגה השמש ואי פה קנך!  צפורי, הוי צפורי, שמעי־לי ואל־תאספי את־כנפיך!      גלמוד רובץ הלילה על־נתיבך, והשחר ישן מאחרי צללי הגבעות.  הכוכבים עוצרים בעד נשמתם לספר את־רגעיהם והירח היגע מרחף על־פני תהומות הלילה.  צפורי, הוי צפורי, שמעי־לי ואל־תאספי את־כנפיך!      אין כל־תקוה ואין לך כל־פחד.  אין לך כל־מלה ואין קול חרישי ואין קול זעקה.  אין לך בית ואין מטה לנוח  רק שתי כנפים לך ושמים באין נתיב —  צפורי, הוי צפורי, שמעי־לי ואל־תאספי את־כנפיך!     סח   אחי! אין איש אשר לנצח יחיה, ואין דבר אשר יאריך להיות. זכר את־זאת ושמח!  אין חיינו רק סבל ישן אחד, ואין נתיבנו רק מהלך ארך אחד.  אין למשורר שיר אחד עד־עולמי עולמים.  הפרח יקמל ויגוע — אפס לא יוכל הנושא אותו לבכותו לנצח נצחים.  אחי, זכר את־זאת ושמח!      יש אשר בנגן המנגן ופתאם יעמוד מחריש בתוך — ובזאת יגדיל את־ערך נגינתו.  אל־המערב ירדו החיים — לבעבור צלל בצללי זהב.  ואת־האהבה נתיק משעשעיה — לבעבור תשת יגון ותנשא לשמי הדמעות.  אחי, זכר את־זאת ושמח!      ואת־פרחינו אנחנו אוספים בחפזון — פן יהיו למשסה לרוחות סעה.  דמנו שוטף ועינינו נוצצות ונשיקות אנחנו גוזלים — פן תאבדנה חנם אם לא נגזלן.  חיינו סוערים ומשאלותינו עזות ועתנו תך בפעמון כי בא מועד לנסוע.  אחי, זכר את־זאת ושמח!      אין לנו מועד לתפוש דבר ולהחזיק בו, לשברו ולהשליכו ארצה.  הרגעים רצים נחפזים ואת־חלומותיהם נושאים הם בכנפיהם עמם.  קצרים חיינו ולאהבה נתונים רק ימים מעטים.  ולו לעמל ולעבודת פרך — כי־אז האריכו עד־בלתי חק.  אחי, זכר את־זאת ושמח!      מתוק היפי ללבנו — יען אשר מרקד הוא לפי הנגינה הנחפזה אשר קצב אחד לה ולחיינו.  יקרה הדעת לנפשנו — יען אשר אין לנו מועד לעולם להשלימה.  והכל נעשה והכל תם בשמי עולמי העולמים.  ופרחי הדמיון אשר על־האדמה רעננים עד־נצח נצחים רק יען אשר תהיה בהם יד המות.  אחי, זכר את־זאת ושמח!     סט   אחרי צבי זהב אנכי רודף.  שחקו עלי, רעי, אבל מרדף אנכי חזיון בורח.  רץ אנכי על־גבעות ובעמקים, תועה אנכי בארצות לא־אדע — כי אחרי צבי זהב אנכי רודף.  אל־השוק אתם באים לקנות ולבתיכם אתם שבים טעוני כל־טוב — ואני הנה תקפוני קסמי רוחות נדודים ואין אנכי יודע מתי ואיפה.  אין־דאגה בלבי — את־כל אשר־היה לי השלכתי אחרי גוי.  רץ אנכי על־גבעות ובעמקים, תועה אנכי בארצות לא־אדע — כי אחרי צבי זהב אנכי רודף.     ע   אזכרה ואני ילד — אז שלחתי אנית ניר קטנה על־פני חריץ התעלה.  והיום יום תמוז סגריר — ואני יחיד ושמח על־שעשעי.  את־אנית הניר הקטנה אשר־לי שלחתי על־פני חריץ התעלה.  פתאם ועבי סערה נערמו, רוחות התנשאו בזועה וזרמות מטר נתכו ארצה.  ושטף מים נדלחים פרץ ויגאה על־פני התעלה — ואניתי נשקעה.  ואני בצרתי דמיתי, כי־באה הסערה רק בגללי, לבעבור שחת את־כל־טובי; כל־רעתה היתה רק לי לבדי.      יום התמוז כבד העבים ארך היום — ואני הוגה בכל־שעשעי חיי אשר נשמו עלי.  ואני מקלל את־גורלי על־כל־תעלוליו אשר עולל לי בעקבה — כי־אזכרה פתאם את־אנית הניר הקטנה אשר טבעה לי בחריץ התעלה.     עא   לא חלף עוד היום, לא חדל עוד הממכר מן־השוק אשר עם־חוף הנחל.  יראתי כי־אחרתי את־המועד וכי אגורתי האחרונה אזלה ממני.  אבל לא־כן אחי, עוד נותרה לי פלטה קטנה. לא כליל עשקני גורלי.      כלו הקנין והממכר.  גם־הקונה גם־המוכר לקחו איש חלקו — ולי הנה בא מועד לשוב הביתה.  ואתה, השוער, מה אתה שואל במסך?  אל־תירא, כי־הנה נותרה לי עוד פלטה קטנה. לא כליל עשקני גורלי.      דממת הרוח מבשרת סערה והעבים אשר נערמו במערב מנבאים רע.  המים השוקטים צפוים אלי־רוח.  אחפז־נא לעבור את־הנחל בטרם ירד הלילה עליו.  הוי, בעל המעברה, ואתה שואל את־שכרך!  כן, אחי, עוד נותרה לי פלטה קטנה. לא כליל עשקני גורלי.      בדרך תחת־העץ יושב איש עני. אויה לי, הנה הוא מביט אל־פני בתקוה עם־פחד!  והוא עם־לבו יחשב כי־עשרתי היום ומצאתי שלל!  כן, אחי, עוד נותרה לי פלטה קטנה. לא כליל עשקני גורלי.      הלילה הולך ואפל והרחוב עזוב. זבובי אש נוצצים מבין העלים.  מי־אתה ההולך אחרי חרש בצעדי סתר כמתגנב?  ידעתי כי־זה חפצך לגזול מעמי את־כל־רכושי. חלילה לי ממך להכזיב את־תוחלתך!  כי הנה נותרה לי עוד פלטה קטנה. לא כליל עשקני גורלי.      כחצות הלילה באתי הביתה — ידי היו ריקות.  ואת חכית בעיני פחד בפתח הדלת דומם באין שנה.  וכצפור נבעתה התרפקת על־לבי בשטף סערת אהבה.  הוי, אלי, אלי! עוד הרבה נותר לי לפלטה. לא כליל עשקני גורלי.     עב   בימי עבודה קשה כוננתי לי מקדש. לא דלתים היו לו וחלונות, ועביו וקורותיו נעשו אבנים שלמות.  שכחתי כל־דבר, ברחתי מפני כל־הארץ ובחרדת קדש הבטתי משומם אל־הפסל אשר הקרבתי המזבחה.  לילה היה תמיד בבית פנימה, רק מנורת שמן בשמים האירה אותו.  עשן הקטרת אשר לא חדל רגע לכד את־לבי בטבעות גלגליו.  לא ראיתי שנה וחקתי על־הקירות צלמי דמיון זרים בתויהם ומשנים באותותיהם: — סוסים בעלי כנפים, פרחים עם־פני אדם ותבנית נשים אשר יצריהן כמו־נחשים.  לא נשאר חור בכל־הקירות אשר שיר צפור יחדור בו אל־ההיכל או המות עלים או שאון עובד בכפר.  זולתי קול אחד אשר בא אל־ההיכל הקדר הזה: — קול שירי התהלה אשר שוררתי.  ורוחי בי הוחדה ותודק ותהי כלבת אש דקה, וחושי בי נמוג מחרדת קדש.  לא ידעתי בחלוף הימים — עד־אשר נפלה פתאם אבן ברד גדולה על־המקדש ותנפצהו, ומכאוב עז חלף את־לבי.  והמנורה דעכה ותחפר, ופתוחי צלמי על־פני הקירות, אשר היו כחלומות אסורים בכבלים, הביטו נבהלים אל־האור כשואלים להתחבא.  ואל־הפסל הבטתי אשר על־המזבח וארא והנה הוא מזהיר וחיה — כי נגעה בו נשמת רוח חיים; גם־הלילה, אשר היה עמי בשבי, פרש את־כנפיו ויעלה ויתעופף.     עג   עשרך לא עשר בלי־חק, את אמי־אדמה הכאבת והקדרת!  עמלה את למלא טרף את־פי כל־עולליך — אך לחמך מעט ודל.  מתנות ברכותיך הנכונות לך למעננו אינן שלמות נצח.  כלי שעשעיך אשר עשית למען ילדיך קלים להשבר.  נבצרה ממך להשביע את־כל־משאלותינו הרעבות — אך האם על־אלה אברח מפניך?  מתוק לעיני שחוק פיך רוה היגון.  יקרה לנפשי אהבתך אשר לא תדעי למלא אחריה.  משדך הינקתנו חיים ולא אל־מות — ולכן כל־הימים עיניך פקוחות עלינו תמיד.  זה־לנו דורות אשר את יוצרת בצבע ובזמרה — אך את־שמיך לא בנית עוד, ורק את־דמות תבניתם הכהה עשית.  על־פני יצוריך כלילי היפי רובץ ענן דמעות.  אשפך־נא את־שירי אל־תוך לבך המחריש. אמסך־נא את־אהבתי עם־אהבתך.  הנני ואעבדך מדי־אעשה את־עבודתי אני.  ראיתי את־פניך הענגים ואני אוהב את־עפרך הקדר, הוי אמי־אדמה!     עד   בארמון העולם על־פני היריעה האחת שוכן עלה החציר הדל עם־קרני השמש ועם־כוכבי הלילה יחדו.  ככה גם־שירי מעון להם בלב העולם עם־רנת העבים והיערות יחדו.  ורק אתה, איש הכסף והזהב, אין חלק להונך עם־זהב השמש הנוצץ בענות גדלו ועם־זיו הירח הענג וההזה.  ברכת השמים החובקת את־כל־היקום עליו לא תתך.  ובבוא המות — וחור והלבין והתפורר לאבק.     עה   בחצות הלילה צעק ההולך להיות נזיר ויאמר:  “הנה בא מועד לי לעזב את־ביתי וללכת לבקש את־אלהים. אוי לי, מי־זה נסך עלי רוח עועים ויעצרני פה עד־היום הזה?”      ואלהים ענה בקול דממה: “אנכי” — אך אזני האיש כבדו משמע.      ואשתו שכבה בפאת המטה ובזרועותיה ילד ישן — ותישן בשלום גם־היא.  והאיש אמר: “מי־זה השלה את־נפשי עד־כה?”  והקול ענה גם־הפעם: “אנכי־האלהים”, והוא לא שמע.  והילד נתן פתאם קול בכי בחלומו ויתרפק על־אמו.  ואלהים פקד ויאמר: “רב לך, פתי, אל־תעזוב את־ביתך” — והוא לא שמע גם־הפעם.  ואלהים נאנח ויתעבר: “למה־זה ילך עבדי לבקש אותי — ואותי יעזוב?”     עו   בשוק לפני המקדש הלך מסחר הרוכלים הלך ורב. כל־היום מאז הבקר ירד הגשם והיום ירד אל־קצו.  ומשמחת כל־ההמון גדלה שמחת נערה קטנה, כי קנתה לה באגורה חליל עשוי עלה תמר.  ויהי קול צליל החליל עולה על־קול כל־שאון וכל־צחוק מסביב.  והמון עם אשר קץ אין־לו התלקט ויהדוף איש את־אחיו.  הדרך מלאה טיט, הנהר השתפך על־גדותיו, והשדות נזלו מים מפני הגשם אשר אין לו אחרית.  ומתוגת כל־ההמון גדלה תוגת נער קטן: — לא היתה לו אגורה לקנות־לו מקל צבוע.  ועיניו המתאוות הביטו אל־החנות — וכל־ההמון השוקק התעצב פתאם מרב חמלה.     עז   העובד ואשתו הבאים מן־המערב חפרו באדמה וילבנו לבנים להיות להם לתנור.  ואל־חוף הנחל באה בתם הקטנה, למרוק ולשטוף במים את־הסירות ואת־המחבתות7 אשר הביאה — ואין קץ למלאכה.  ואחיה הקטן הולך אחריה בכל־אשר תלך, קדקד ראשו גלוח ובשרו חשוף ואדם ומכסה בבצה, והוא מחכה בארך רוח על־פני הסוללה הנשאה לכל־אשר תצונו.  והיא שבה הביתה והכד המלאה מתנודדת על־קדקדה בשמאלה תשא את־סיר הנחשת הנוצצת ובימינה תנהג את־הילד — כי היא השפחה הקטנה העוזרת לאמה והיא מהלכת בתמים ובכבד לב מסבל דאגה להליכות הבית.  ובאחד הימים ראיתי את־הנער הערם הזה יושב ורגליו שלוחות מלפניו על־הארץ.  ובתוך המים יושבת אחותו וממרקת במלא כף עפר סיר לשתיה ומהפכת אותה מעבר אל־עבר.  ושה רכת שער עמדה קרובה להם ותלחך את־העשב אשר על־חוף הנהר.  ומעט מעט באה השה עד־המקום אשר הנער יושב שם ותגעה פתאם בקול גדול — ויתחלחל הילד ויצעק.  ואחותו עזבה את הסיר הממרקה ותרץ ותבא.  ואת־אחיה הרימה בידה האחת ואת־השה בשנית ותחלק את־נדיבות אהבתה בין־שניהם יחדו ותקשר בקשר אהבה את־החיה עם־האדם יחד.     עח   הנה יום סיון. צהרי היום הלהט ארכו כמעט באין קץ. האדמה הנחרבה נבקעה מצמא בלהט החם.  פתאם ואשמע מעל שפת הנחל קול קורא: “בא, מחמדי!”  סגרתי את־ספרי ואפתח את־החלון ואביט החוצה.  אז ראיתי והנה שור פר עצום מאד עומד על־שפת הנחל, עורו מכסה בבצה ועיניו טובות ורכות, ונער נצב במים עד לברכיו וקורא לו לבוא גם־הוא לרחוץ.  שחקתי מרב טוב ואחוש כמו מגע יד מתוק בתוך לבי.     עט   רבות בקשתי את־הגבול הנסתר אשר שם ישוב האדם ויתודע אל־החיה אשר לשון אין־לה לדבר.  איה גן־העדן הקדמוני מקרב ימות תבל הרחוקים אשר־שם עברה המסלה הישרה ללכת בה לב איש אל־לב רעהו:  עקבות צעדיהם תמיד לא נמחו עוד משם אם־כי ברית קרבתם יחדו נשכחה ברבות הימים.  ורק לפעמים והנה זכרון קדומים סתום מתעורר פתאם, והיה כנגינה באין מלים, והחיה מביטה אל־פני האדם באמונה ענגה, והאדם מביט אל־עיניה באהבת חדוה.  והיו כשני רעים לבושי מסוה אשר יכירו איש את־אחיו מתחת לאפר.     פ   הוי אשה יפה! הן לא יבצר ממך לשלול במבט עינים אחד את־אוצרות כל־השירים גם־יחד אשר בנבלי כל־המשוררים.  ורק כי אטומות אזניך משמע תהלות — לכן הנני אליך ואהללך על־זאת.  לא יבצר ממך להשכין לעפר רגליך את־ראשי הגאים מכל בני־האדם.  ורק כי אהבה נפשך את־הענוים אשר אין־להם שם ובם תבחרי להשתחות להם — לכן הנני אליך ואשתחוה לך על־זאת.  לא יבצר ממך לשלוח את־ידיך היפות לבעבור הוסיף במגע אחד פאר חדש גם על־תפארת מלכים.  ורק כי אחרת תעשי בהן, כי את־האבק תעבירי ולמשעי תטהרי את־משכנך הנאוה — לכן מלא לבי כבוד לזכרך.     פא   למה־זה תדבר באזני חרש, הוי מותי, מותי?  כאשר יורידו הפרחים את־ראשם בערב, והבקר ישוב לרפתו, אז תבוא אלי כמתגנב ותדבר אלי דברים אשר־לא אבין.  האם לארשני־לך אתה בא ולצודני ביין התרעלה אשר ללחשיך החרישים ונשיקותיך הקרות, הוי מותי, מותי?      האם לא יהיה חג חתנתנו גדול ונהדר?  האם לתלתלי שערך האדמדמים לא תענוד עטרת פרחים?  ואם לא יהיה איש ללכת לפניך ולשאת את־דגלך, ואם לא יהפך הלילה לאש נגה מאור לפידיך האדמים, הוי מותי, מותי?  בא עם־צלצלי פעמוני הקונכה אשר־לך. בא בליל אין־שנה.  העטה עלי אדרת ארגמן, לחץ את־ידי וקחני עמך.  תהי מרכבתך נכונה בפתח ביתי וצהלו סוסיך מקצר רוח.  הרם את־צעיפי והבט אל־פני בגאוה, הוי מותי, מותי!     פב   בלילה הזה ועלינו לשחק את־שחוק המות — אני וכלתי!  הלילה שחור, העבים בשמים חליפות לרוחם בכל־רגע, והגלים אשר־בים מתהוללים.  עזבנו את־מטת חלומותינו, פתחנו את־הדלת לרוחה ויצאנו — אני וכלתי!  והרוח נשאתנו, והסערה טלטלתנו לאחור טלטלה גדולה.  וכלתי נתרה ממקומה ביראה ובששון, ותחרד אלי ותתרפק על־לבי.  אז הייתי עבד לרב שעשעיה.  מן־הפרחים עשיתי לה מטה ואת־הדלת סגרתי אחריה, למנוע מעיניה כל־אור עז.  ואת־שפתיה נשקתי בנחת ועל־אזנה דברתי חרש — ותהי כישנה שנת יגעים.  ורוחה מרחפת על־פני תהומות אין־גבול אשר להוללות ותענוגות.  לא ענתה בנגע ידי אליה ולא יכלו שירי להעירנה.  בלילה ההוא וקולות סערה נשאו אלינו מערבות המדבר.  נבהלה כלתי ותחרד משנתה, החזיקה בידי ותלך.  ושערות ראשה מתעופפות ברוח, צעיפה מתנוסס, ומקלעות הפרחים מתנודדות על־לבה.  טלטלת המות טלטלתה אלי־חיים.  ואנחנו יושבים פנים אל־פנים ולב אל־לב — אני וכלתי.     פג   במורד הגבעה שכנה הנערה, בקצה שדה החטה אשר עם־המעין, והמעין מפכה בצהלת זהרו בין הצללים הכבדים אשר לעצים קדמונים. והנשים באות עד־הלום למלאות את־צפחותיהן מים, ועוברי ארח באים לשבת לנוח שם ולדבר איש עם־רעהו. ותהי הנערה עושה את־מלאכתה יום יום וישנה לקול המות זרמת המעין.      ויהי בערב יום ואיש נכרי ירד לבוא מן־הפסגה השכונה בעבים, ותלתלי ראשו התפתלו כנחשים ישנים. ואנחנו השתוממנו ונשאל: “מי אתה?” והוא לא ענה דבר, זולתי ישב על־יד המעין המפכה ויבט מחריש אל־הסכה אשר שם ישבה. אז חרד לבנו מפחד ולא שבנו הביתה עד־אם ירד הלילה.      וכאשר האיר הבקר והנשים באו לשאב מים מן־המעין, אשר עם־עצי הדיאודר ותראינה והנה דלת סכתה פתוחה רק קולה לא נשמע. אנה פנו פניה המשחקות? — הצפחת הריקה רבצה על־הארץ ומנורתה אשר בערה אשה עד־לאחרית הוטלה הצדה. לא ידע איש לאן נסה בטרם יעלה השחר — וגם הנכרי חלף.  בחדש סיון עצם השמש מאד ונמס השלג — ואנחנו ישבנו על המעין ונבך. אז שאלנו בלבנו לאמר: “היש מעין גם בארץ אשר היא שם, לבעבור תוכל למלא את־כליה מים לצמאה בימי החם האלה?” ואיש את־אחיו שאל בדאגה: “היש ארץ גם מחוץ לגבעות האלה אשר אנחנו יושבים עליהן פה?”  ולילה בא בקיץ, מן־הדרום נפח הרוח. ואני יושב במעונה העזוב אשר־שם מנורתה ואור אין בה, ופתאם והנה נעלמו הגבעות מנגד עיני, ויהי כמו־יריעות אשר נעתקו לאחור. “האם לא היא ההולכת שם? — מה־שלומך, הילדה? השלום לך? אבל איך תשבי בחוץ תחת השמים? רזי לי וגם מעיננו זה אין־לך שם לשבור את־צמאונך”.  “גם־פה שמים כשמיך”, ענתה, “ורק אשר חפשים מגבולות גבעות. גם־פה מעין כמעינך, ורק אשר ישתפך אלי־נחל, וגם־ארץ פה, ורק אשר רחבה היא כמדבר”. “כן”, אמרתי ואאנח, “הכל שם, ורק אשר אנכי אינני שם”. והיא שחקה בעצב ותאמר: “בתוך לבי אתה”. ואני הקיצותי ואשמע את־קול המלת המעין ואת־המות הדיאודרים בלילה.     פד   על־פני שדות הארז הירוקים והצהבים עפו צללי עבי הסתו והשמש השוקעת רודפת אותם.  הדבורים שכחו לינוק את־דבשן ותעופינה שכורות אור ותהימנה.  האוזים אשר באיי הנחל רעשו מרב צהלה עד־בלתי תכלית.      אל־נא, אחי, אל־נא נלך בבקר הזה הביתה, ואיש אל־ילך היום לעשות מלאכה.  הבה נשתער על־תכלת השמים ונחטפנה לנו בחזקה, הבה נקח לנו את־מלא רחב כל־היקום בסערה!  על־כנפי הרוח מרחף שחוק צהלה כקצף מים על־פני מבוע.  הבה, אחי, הבה נבלה את־הבקר הזה בשירים ריקים!     פה   מי־אתה, הקורא, אשר יקרא את־שירי מקץ מאת שנה?  נבצרה ממני לשלוח אליך אף־פרח אחד מטוב האביב אשר־לי עתה, ואף קו־זהב אחד לא אסגיר אליך מן־העבים אשר־לי פה.  פתח־לך את־דלתותיך והבט על־סביבך.  מן־הגן הפרח אשר־לך אסף אליך זכרונות ריח פרחים אשר קמלו לפני מאת שנה.  ועם־החדוה אשר ללבך לא יבצר מעמך לחוש גם את־החדוה אשר את־שירה שרה בבקר אביב אחד ואת־צליל קולה שלחה אל־מחוץ למאת שנה.          תורגם בידי המחבר מבנגאלית לאנגלית, ומאנגלית לעברית  בידי דוד פרישמן  ↩    במקור: “הדוט”, צ“ל: ”הדום"". הערת פרוייקט בן־יהודה.  ↩    במקור: “עשיני”. צ“ל: ” עשיני"". הערת  פרוייקט בן־יהודה.  ↩    במקור: “מקלחת”. צ“ל: ”מקלעת"". הערת פרוייקט  בן־יהודה.  ↩    במקור: “עשותך”. צ“ל: ”עשותך"". הערת  פרוייקט בן־יהודה.  ↩    במקור: “שפתם”. צ“ל: ”שפתם"". הערת פרוייקט  בן־יהודה.  ↩    במקור: “המחבות”. צ“ל: ”המחבתות"".  הערת פרוייקט בן־יהודה.  ↩           ",0,0,3,4,0,0
   	 	 	     אערך שבחי ימי בעולמך ושני    וכן נשמת כל חי תברך את שמך אדני  יקרו וגדלו נפלאותיך    מלספר ונעלו נוראתיך    נעלמת ונגלו מפעלותיך    צור מנתחי וגדל תעצמך לעיני  הן בהיותי אדבר נכבדות    בך אילותי בעוד יהו נצמדות    בגויתי ארבע יסודות    ואנעים שיחי וארוממך במעני  ולך אקוה כל ימי חיי    מעוז ומקוה וצור מאויי    ואתה תצוה לצרכי דיי    בך מבטחי צור ומעמך ששוני  דרשתי לחנות ביתך אולי    אותי לענות בעד מקהלי    לא אשתה לענות עוד ומפעלי    שעה כניחוחי ופקד בשלומך אמוני  הקשב בן אמתך בעמדו נגדך    ובעד נחלתך צוה חסדך    ועורר חמלתך ולו אני עבדך    וכיום לחי אספרה שמך במחני.  לשמחת תורה        ,0,1,1,1,0,1
"   	 	 	    #/    פלוני יש-לו אוצרות קרח,    עשר מכות לאלמוני,    לשכנתנו דבורה אין    כי אם-אהל תבנית קן,    ובקן שש יונים.        אחת שחרה, אחת שחמה,    אחת – יש בלחיה גומא,    אחת ואחת – דם ואש!    מי לא-יאהב כל-השש –    גלם הוא או סומא.        פלוני יש-לו יין קונדיטון,    ולאלמוני קלפת בצל,    אך אם-תתאו כוס של י""ש    עם צפיחיות בדבש –    לך אל-דבורה, עצל!        ביתה קטן, צח ונקי,    תזרח צלחית, נוצץ מחם,    מפה זכה, שמלות שש,    רקיקי דבש עם עיני אש –    יחד יתנו ריחם.        אלף נשים יש לשלמה,    לי העלוב “קלפה” אחת –    אל-נא יחשב אל לי חטא,    לילה אל בית דבורה אט    ואשבע מלא כף-נחת.        אך יראוני ידבקוני    יונים שש בתרועת שמחה:    זו על-כתף, זו על-גב,    יד ורגל ערב רב –    והאם כף תמחא.        ",0,1,3,4,0,0
"   	 	 	     זו הארץ הקטנטנת  תחלק ברב תכונה;  אחר כך בזו מתכנת  תחלק גם כל שכונה.    ורק שכונה? הרי כל בית  יחלק ברב הדר,  וכל תפוז וכל עץ זית  וכל ענב פתח סמדר.    אך אם נגזר כבר ש“יחלקו” –  יחלקו נא עד הסוף:  עמי הארצות ילקו  מחצית צרות של בני יעקב.    הרי זה רשע, גזל, עול  ואיך אוכלה ואחריש,  שכל הבכי על נהרות בבל  לא יחלק עמנו איש?!    עת חבר הלאמים יסכימה  חלק עמנו כל צרה –  אולי נחתם אז ונחתימה  לחלק את ארץ הבחירה.     הארץ, 9.11.1937       ",0,1,3,4,0,1
   	 	 	     עורב אשר קנן עלי שערי / על מה כצל ברח ועוף דאה?    מדי ימותי אאלה על כי / ברח ותחתיו קננה דאה!          ,0,1,1,1,0,0
"   	 	 	    סליחה     אל ישעי וחילי ומנתי וחבלי / תאזין תחנוני הקשיבה לקולי:    הביטה בעניי וראה את עמלי / שים חלקי רצונך ורצונך תנה לי:    אל תפקוד עוני, אל תשיב גמולי / סלחה לי חטאי ופשעי ומעלי:    והיה לי למשען, סמכני בנפלי / יודע בעניי, ישר את שבילי:    אל תקצוף למען רוע מעללי / הורני נתיבך ותנהו למולי:    יהיה לי למען לא אט על שמאלי / תן לי לב להבין, תן כח בשכלי:    למצוא לי מנוחה לשמוח בשלי / תן חלקי בדתך, כי חיה [למו]לי:    עזרני בשמך פן אובד בעצלי / תן […] לאחרית […] עזי ואלי:    הן שמתי בשמך את מחסי וכסלי / גמלני חסדים, אל תגמול כפעלי:    והיה עם לבבי, בל אתעה בסכלי / הצליח דרכי, נחמני באבלי:    עד אודה שמך כל יומי ולילי / אשיר לך וגם בך אגדיל מהללי:        ",0,1,1,1,0,0
   	 	 	     אני כפר לעפר קם בליל    לקול כנור ועגבים מטיבים    אשר ראה בידי כוס ואמר    שתה מבין שפתי דם ענבים    וירח כמו יוד נכתבה על    כסות שחר במימי הזהבים.         ,0,1,1,1,0,1
"   	 	 	       ציר מדרומו של עולם,    ציר אחר ציר שלוח – –    מי זה פלל? מי חלם?    שמש, מטר, רוח!    דאר ירק, האח!    וריחני הדאר –    עלה לאילן, לסבך,    גיל ואון לנער.    תכן אגרות ניסן –    הגה יונים, רן פלג.    זה מזמורי – כתבתן:    ארץ… מחוז… פלך…   1933       ",0,1,4,4,0,0
"   	 	 	    *   דמיה מסביב שוררת,    שאון תעופת צפור עד קשוב    מחשבה בודדה שוזרת    במחי חזיונות לרב.        ומחנות חזיונות התהו    תרמנה את נפשי כגל,    מנפשי החוצה יצאו,    יתפרצו וידאו אל על.        אל תכלת שמים נשאות    המחנות הקדושות ההן,    יסורו אל עולם הפלאות    משמה תשבנה ברן.        ומלאי הוד עדן אלמות    ישירו שיר קסם, שיר-אוב;    וצבעים ותמונות לרבבות    יזילו לשעפים, ללב.        הנשמה מזהירה מעדנים,    ורויה תעלמת הסוד;    אור מעל אם תשאף כתנים    או תאציל על שמי-על אור-הוד.             ",0,1,3,4,0,0
"   	 	 	     פרוץ, עתק השמש עם תמוז,  אך מה רכה וצוננה סביבה התכלת,  נפשם ישיבו בה כל עץ ענף ועץ גמוז,  כל גפן המאשכלת  וכל עלה גמלון צרוב, אשר למוז:  ונפשך, אדם, אף היא בה מצטללת.    אך יש בצהרי יום וממדבר ערב  דומם תזחל־תלחך להבת,  זה רוח השרב,  אשר תכה התכלת בצהבת  ושריד הלחלוחית שבשלולית חרב  ושוא לשון כלבים לנחל משתרבבת.    נבטת שמימה – הם הפכו לנחשת,  לארץ – היא רובצת עלפה  מאין אשר כד מים בצמא לה יושט;  אזי מסלע ארצך או מסתרת כפה  תזעק עם הצומח והחי מיבשת:  “נפשי כארץ עיפה”, “נפשי כארץ עיפה”.        ",0,1,3,4,0,1
"   	 	 	     אתהלך על אדמתך  זה שלש־עשרה שנים;  ראיתיך בלבוש פשתך  ובמחלצות שנים.    חזיתיך בטהרך  ואף כבדת עון  עת היות השבר רב  וגם עם רעבון;    עם אכלך פת בג בחל  או פת קבר בחג,  בארמון ובמרתף  ועל פנה של גג;    וידעתי את עמך  על כל שמנו סלתו;  נעים שירו ואיובו  ואף את קהלתו;    אך עודך לי עד היום  כמו אוצר בלום;  עת גליתי בך הכל  לא גליתי כלום.        ",0,1,3,4,0,1
"   	 	 	     את כלי ספרתי עד תם,  בחדרי חדרי  הולכתי זרים והצבעתי:  כאן –  גאוה רמוסה, כאן – צפית שוא,  ושלוה לאחר יאוש –  להלן.  גם אתה ביניהם,  גם אתה, הקרוב-הזר,  עברתני עבור והבט ותצא עם כלם,  ואני  בפנה אשקט.  ואני – – האמנם, האמנם  לא היה דבר?!        ",1,1,3,4,0,1
"   	 	 	    הם מתנערים מעפר /     א   הם מתנערים מעפר, הם כבר קמים מאבלם –    ואני ביום קומם    חלץ אחלץ נעלי, ראשי אתן באפר,    אשב יחיל ודומם.        אלם אשב לפני קיר מקדשם האלם,    ותפלתי לא תבא –    אל-מי ועל-מה? עוד על-תלו מקדשם –    ואלהים כבר עזבו.        אבל כבד ללבבי, יגון קודר בלבבי –    כלם עוברים לתמם,    ואנכי חלוץ נעל אבל יחיד אשבה,    אשבה יחיל ודומם –       ב   ואם-אגוע מזה חרון על מפלת מקדשכם –    יהי מותי דומיה;    אל-תרגיזו עצמותי, אל-תטמאו את-זכרי    בדמעתכם רמיה.        שבעה מדורות לגיהנם – הם שרפוני בחיי –    ישרפוני במותי,    קלו את-לבי, זרו אפרי, אך ביורת דמעתכם    אל-נא תשפטו אותי.        ואם-ארקב בקבר – הבו ארקב לבטח,    ואחלם רקבונכם;    ואכול התולעים שלדי ישחק לאידכם    והתפלץ לקלונכם.       תרס""ח.       ",0,1,3,4,0,0
"   	 	 	     עם מאפלית הלילה ועם השחר המוריד  עלו מים ויבשה, צבאות עמי הברית,  על פני אירופה המשעבדת;  בנהם אריי ברזל ובשאגת נשרי פלדה  בכל עצמת רכבי הנצחון שלמדע  בשרו יום פדות ללאם ולאם, מולדת ומולדת.    ויהי הלהט שבזעם קדש קדשים  וברד אבני גפרית – משלחת ענשים  על כת התלינים, קדשו הטבח;  נחמו עמי, נחמו כל עם,  שהמרצח ערפם, ענם, קלם  בסתר צינוקות ובשערי התוך!    ואם חזון האש והמנונים למתכות  חצבנו בגאון ובשמחות  למען שגב האדם ומעזי תפארת –  הפעם, אך הפעם, שירו עמהם שיר אבדון,  המנון השמד לשכורי מדם ורשע וזדון,  אחר חצבו שלום לכל אירופה המשחררת.     בסער, מאסף מוגש לחייל ולחיילת העבריים מאת סופרי ישראל. תש""ג       ",0,1,3,4,0,1
   	 	 	     עבי שחקים כשורים געו / כי הסתיו זעף ופניו רעו  וכמו עננים ירדפם סער כמו / סרני בקרני יובלים תקעו  ופני שחקים בערפל תעו / אף כוכבי בקר באורם לעו.  שמש נשאם על-כנפיו על-פני / ארץ ועת כי-נבקעו נבקעו.  פחי גשמים רקעה רוח ועב / קצץ פתילם עד-שאול נגעו.  הוא הנדד נחת גדודיה וגם / הכין תלמיה עדי נזרעו.  גלה יבול הרים אשר נסתר כמו / סודות ידעם איש ולא נודעו.  כל-הסתיו בכו ענניו עד-אשר / חיו עצי שדה אשר גועו.        ,0,1,1,1,0,0
"   	 	 	     בדרום ירושלים  מול כפר השלח  נקרה מפלחת  אחד הצוקים;  ילאט בנקרה  לאטו השלח,  צרים גבולותיו  ורציו רתוקים.    היכן מוצאם  ואנה יזרמו,  יגאו עוד המים?  יזלו עד תמם?  שעתים ביום יש  והמה ידמו,  אין־כח מלכת  פוסק זמזומם.    אומרים זה אוצר  באדמת אבנים  מאז בירושלים  לזכר שרד;  בערבי שבתות  כאן באים תימנים  וטובלים גופיהם  השחמים מארד.        ",0,1,3,4,0,1
   	 	 	     בטרם תקונן    אנוש מתאונן    עמד והתבונן    מה האדם  טיט בעוד חיותם    ועפר במותם    וטרם היותם    בעפר יסודם  כלי זנוח    כנאד נפוח    נקשר רוח    בבשר ודם  אש ושמים    ועפר ומים    ובין השנים    יתעופף כבודם  לילה ויומם    יורו לתמם    פצחו עצמם    ופלחו כבדם  וגם ארבעתם    שמרו עתם    ונלחמו אתם    עד האבידם  ילדים ושוכלים    ונותנים ואכלים    והמה רכלים    בנפש אדם  בבוא העתים    גופים נחתים    עזובים בבתים    מאין אדם  ונרות כבו    ערומים שבו    לצור חצבו    כיום הולדם  שלומם וריבם    ופידם וטובם    וכל מחשבם    הן לא בידם  גלגל נחם    בין קר ובין חם    הוא הצמיחם    והוא הולידם  וגזעם ישרש    ופרים יירש    זמן ויגרש    את האדם  יסיפם אסף    וצלם יחשף    באשר הוא סוף    כל האדם  נוהם יאשם    ויבא מבקשם    והנה אין שם    איש וקול אדם  רק גו מבאיש    כבית עכביש    תולעת ולא איש    חרפת אדם  אתמול גאה    והיום שאה    ודרשו ראה    עצם אדם  אתמול במרכב    והיום למשכב    נפל שכב    וירדם  אהה מה אים    יום בלי פדיום    ומה נורא יום    ענות אדם  בבוא גדע    ואין פדע    פני ידע    מחשבות אדם  הרב עם תקיף    מצודות הקיף    ומשמים השקיף    על בני אדם  תמותה עליכם    קרבה אליכם    חדלו לכם    מן האדם  ובמה נחשב    איש גר ותושב    אלי עפר שב    בבוא יום אידם  עבר ונענש    ויאנש    וימות ויחלש    ויגוע אדם  שמן ורזה    ונכבד ונבזה    וטוב ורע זה    חלק אדם  צעקה וגילה    שתיהם פלילה    לנורא עלילה    על בני אדם  יגילון ליתרון    ויספדו לחסרון    ויעלו זכרון    אנשים בספדם  אספו מבינים    וספו נבונים    ופסו אמונים    מבני אדם  וקרה אסון    והפיל חסון    והביש ששון    מן בני אדם  דמעות בהמון    ובשממון    כמימי דימון    כן מלאו דם  בתי תפלה    יספדו תחלה    לנד איש תהלה    ממעמדם  אשר יום וליל    נצב להלל    ועמד לפלל    וכפר בעדם  והשכים והעריב    נגינות להעריב    ויהי כמקריב    חלב ודם  אפל הלם    ונפל תלם    ונפל חילם    וסר עמודם  לנד אלופם    ופרוד מאלפם    יקר מוספם    וכבוד תמידם  שלוחים שמעו    שמעו וזעו    ולבם קרעו    טרם בגדם  מת גבורם    והוסר פארם    והשלך נזרם    ונשא רדידם  לקח גדולם    ופאר קהלם    נפץ חילם    ונפזר גדודם  בחיר חברתם    וראש שמחתם    הדר נגינתם    והוד מספדם  יבש אפיקם    ושבו ריקם    וסף צדיקם    ונאסף חסידם  מלאכי קדשו    יקדמו נפשו    בכסא קדשו    ותבא בסדם  ותהיה חנה    לפני שכינה    בחברת שמנה    נסיכי אדם.          ,0,1,1,1,0,1
"   	 	 	     יחמוס מעדר הזאב,    יטרוף, לא יחוש הכאב    של הכבשה התמה!    תביט עול החמה,    ולא יחורו פניה!    תרמוס הרגל תולעה,    על רמה ורמש דרכת,    ולדרכה הלך הלכת!    המובלים לטבח, הלא המה,    הצאן, הבקר והבהמה,    בהשחטם גועים “מה, מה”!    כלמר, למה, ועל-מה    ישפך דמנו כמים.    האין זה “צער בעלי חיים?”    השחט לא יחמל עליהם    ויעביר החלף על צואריהם!    יבלע התנין הדג;    משתי שמנים וחג    לו ולתניני רעיו,    ישישו בני מעיו!    מה עשו דגי הרקק?    אין חטא; ברס חקק    על לוח לבך הבר    הפתגם: “כל דאלים גבר!”        ",0,1,3,4,0,0
   	 	 	    רשות (?) /        ידעתיך בשם נשא וגאה / ושרתיך במפעל לא בנראה.    צפוני דעתך הלאו חכמים / ודעת נשגבה נפלאת ותלאה.    חקרתיך – והנה בין זממי / בעין לב אמצאה אותך ואראה!    קשורת כסאך נפש נפחתה - / ואם שכנה בגוף נדכה ונכאה.    אנוש נראה ולא רואה הישיג / כבוד נורא בלי נראה ורואה?        ,0,1,1,1,0,0
"   	 	 	     יש ונדמה: הזכרונות אך הבל,  כי ערפל קורן עוטף בלאט  מחוז העבר – האשר והסבל,  כאב הפצעים ונחת המקלט.  הלא חלום אותה פנה נסתרת.  דבקות לבי בלב קרוב וער?  ויום בהיר וקר, ואח בוערת,  ורחשי הזך והנוהר?  יהי כל עברי חלום נראה אי־פעם,  אך במדבר חיי הוא נחל לא אכזב.  אכרע אליו דומם, בלי מרד ובלי זעם  לרוות בו צמאוני בלהט השרב.          ",1,1,3,4,0,1
"   	 	 	    לפי לחן “טיור אלקמארא”     ידידי, שמח נא בטוב ועלוז,  ותן לי אשישה וכוס יין וכוז,  וננשה מגינה וגלות ובוז,  ונשכיל בכל סוד וטעם רמוז.  נפרסם לסוד לח וערמון ולוז,  ויצחק ואילו אשר הוא אחוז.  פתח סוד לשכלך וברמז רמוז,  ואיך תעלים סוד לעולם גנוז?  אלאהב ריח נפסך אלנאטקה,  בחכמת אלאהי תכון עאשקה,  ותדרך עקול ת’ם להא פאיקה,  עלי כ’לקת אדם היא סאבקה.  ואמלאך ואפלאך מותטאבקה,  בארבע גהאת פוק מותנאסקה.  וארבע כראת אלסמא הי תחוז,  ואלנור מנהא אלינא יגוז.  שמע נא סעדיה דבר עבדך,  ואל תעלימה למי סודך,  וכסה פשעי באהבתך,  ומלוחשים טהרה לבך.  והיך אכספה אעלה אצלך,  אעורר רצוני וחשקי בך,  ושבתי במקום יחידי פרוז,  ותוך יד משנאי וקמי אחוז?  לקד רית עקלי בעקלך עקיד,  ורוחי בחלם אלליאל תסתקיד.  תהאוי לרוח סאדתי תסתפיד,  אלאנפס תנאדם ואלאגסאם בעיד.  פמא אלכ’ל ינאדם לכ’לה שהיד,  יזורה בכל יום סבתן ועיד.  ותפויץ' עלמך כ’יאר אלכנוז,  וען אלמעאיש גמיעה ימוז.  בלבי לך אהבה נקשרה  כיעקב ליוסף אשר גברה,  ודעתי אלי דעתך נהרה.  ובנהר אמנה בחן עברה,  להקביל הדרך אזי בחרה.  ולוט גירשתו עדי צוערה,  ותאמרה לו לאט, אל תזוז,  ורוקך בארבע קלפות נתוז.  גואד אלנפוס עלם ד’א אלתוריה,  ומן נור אוול תעוד ג’אד’יה.  בקא אלדהר פי אצלהא באקיה,  ותשתאק אלי אלכרסי אלעאליה.  יצח עקל פעאל ורוחאניה,  ות’ם עדת אבואב, תדרך מיה.  וגסם אלטבאיע ינאל אלנשוז,  מעאדה יהאוי ת’ראהו יחוז.  ידידי בעיר סהרי אזכרם,  ואודה לאחי אשר עטרם.  ויאריך ימיהם וגם ישמרם,  וישפיע אליהם בטוב ממרום.  בכתר וחכמה והוד הכתרם,  מזרח ומערב וצפון דרום.  ואם אזכריהם זרועי יפוז,  זכורים לשלום כשלוים יגוז.          ",0,1,2,2,0,0
   	 	 	     הקשה במוסר בן ומוסרו  הקל בהגיעו אלי פרקו  כי זה ככבשן אש בנפחך בו  יבער ויוסיף עוד בהשיקו  וזה כאור חלש אשר יפח  איש בו ויכבה בהדליקו.          ,0,1,1,1,0,0
"   	 	 	     והיתה בינו ובין ר' יצחק ן' כלפון מחלקת על משתה היין והיתה סבה לפרידה רבה וכתב אליו אדוני אבי, יוקירהו אל, זה:      היש עשוק כבוכה מכאבו /  ורעיו נקבצו לשחק סביבו,  יפתו את מפתה הערומים /  ויריבו במרשיע יריבו  ויצו איש אשר חושב שחוק פיו /  כדמעתו, ורעתו כטובו,  ירוצון להשיבו אל רצונם /  וחקיהם, וילאו להשיבו  ובראותם אנוש מאן שמע – / עזבוהו ואמרו: אל עזבו! [5]  וכן היה, עזבו אל, ואלו  /  יהי עמו – ידידו לא עצבו.  בחי אהב, וחי כל איש ממאן / להתנחם ביום קצף אהובו,  וחי יצחק אשר ישחק לסוסים /  ורוכביהם, למען דת רכובו,  בדבר טוב ארצה אוהבי עד /  יהי עושה רצון לבב אהבו,  ואשחק את צרור אפו בשיח / כמו נוזל אשר דולה שאבו. [10]  שמע, אור מערב שמש, אשר בו  /  עלי מזרח יהלל מערבו,  והנבון אשר יש לו קרובים / כחול, כי כל אשר יבין – קרובו,  והדובר בדת ארון ישרות, /  כאלו גר ושכן עם כרובו:  הסיתך בי מנבל פיו (ונבל  / בריב נדיב נבלה יענה בו)  ושח: זה החריב בתי אהבים / אשר בינך ובינותיו בריבו, [15]  ואיך יתץ כמותי את מעוניו, / וארמונו בידו יחריבו?  ואיך אקוץ במימיך – והנה / אני דשא, ואתה עב רביבו!  מאס בו והשיבהו בבשת /  ולא תאבה ולא תשמע כזבו!  ואם לבי לך עוה נתיבי / אהבים – אל יעוה את נתיבו!  ואם דבר בך רעות כזרים – / יהי מוזר בכל מוצא ומבוא! [20]  התכהה את שביב אורך בידך, / כאלו אין יפי כל אור שביבו?  ואיך תטר לרעך מאמרו  /  עלי יין – והוא לא כן חשבו!  ואתה, שהסבות דבר ריב /  בראשיתו, וערכת קרבו –  התעש מעשה מוכר בכורה, / ושוטם תאמו, אוחז עקבו?  אמר נא אל לבבך יעזב את  / אשר נטר ואל עולם יריבו [25]  ושובה אל אשר עזב והודה, / ודבר תחנונים לך בשובו  והננו כטיט יוצר בידך,  /  ושד מלא בכף צמא חלבו,  והננו לפניך כיונה /  ביד נח – שלח אותו ויבוא!  וצוה יד אהביך ותמחה  /  אשר אפך עלי לבך כתבו,  והלוהו ידידות, כי לשונו /  ישלם את אשר תלוה, וניבו [30]  בשיר נאה הטיבו לך, ולולי / אהביו הנכונים – לא הטיבו.  התמיר את ידידך באחרים – / ואיך ימיר ארי במריא זאבו?  וחלילה לך להיות כמואס / בראש דבר ואוחז את זנבו  וצורף רע אשר יגע ותמך /  בסיגי כור ואבד את זהבו,  ואם ייקד חרון אפך כמו אור / אשר יבער ולא ידעך להבו –  [35]  שעה כמעט ותדע אם לבבות, / אשר תבחר, לך טוב, אם לבבו!         ",0,1,1,1,0,0
"   	 	 	         אודה סבת הסבות, המצואים    אשר עדיו ייחסו הסבות הנוראות    והעלות הנפלאות;    ומבלעדיו אין סובב,    כי הוא כל יכול;    ראשון מבלי ראשית    אחרון מבלי תכלה    חי מבלי תנועה חיים מבלי מקום –    ברוך כבוד אדני ממקומו!        ",0,1,1,1,0,0
   	 	 	    ועל הכתר אמר   אישים ראו כסף אשר תחתיו זהב / אופיר ואמרת אל בקרבו נצפנה    קראו שמו כתר ולא לשמו אבל / לכבוד עטרת הוד בתוכו שכנה    אתו מקור חיים מקור דעת ובו / תורת קדוש יעקב והדת נתנה          ,0,1,1,2,0,0
   	 	 	     ושאל בעד צח ואדם  בפניו דברים כתובים  ויועיל בלכת ושוב אל–  בעליו עניתיו זהובים  ועל עז ושחר ומשחיר  גבעות ומקדיר נתיבים  ויחיה חצי יום וימות  חצי יום עניתיו ערבים.         ,0,1,1,1,0,0
"   	 	 	     הנה יטו, הנה יפלו    המגדלים,    כנפול לאבחת מגל סוער    שדה שבלים.        וההרס – כסהר מת, ישתרע    ולעגו כחרב.    ונדמותם כשקיעות בודדות    על הררי ערב.        ופרשתם כפים שכולות    באנקת שועה,    ולבותיהם מרטטים כעכברים    סמורי זעוה.           ",0,1,3,4,0,0
   	 	 	     יפת תאר שעפי חשקו בך / ושירם זה לחסדך שלחו ציר    להגיד לך אשר גדל כאבם / ועל חנך ויפיך יאחזם ציר    וציר נודך עלי לבם יסבב / כמו דלת אשר תסב עלי ציר          ,0,1,1,2,0,0
"   	 	 	    סליחה (לראש השנה)     ישראל עם קדוש, יגל וישמח לבו,    אשר לו אלהים קרבים וגם שכנו בקרבו.    קורא אליו – ויענה, ויגער בשטן בארבו –    יי אלהיו עמו ותרועת מלך בו.    אלהים דבר בקדשו מקדם לאמוני:    ביום שאתם עוברים כבני מרון לפני –    גאלה תהיה לכם בקול שופר ביום דיני;    דעו וראו כי טוב יי / אשרי הגבר יחסה בו.    דעו וראו, כי כל איש אשר בדרכיו יחפץ,    הולך למצא עונו ואחר עיניו יפוץ –    זמן וחשבון יגיעו ולבית בורו יקפץ    העצב נבזה נפוץ / ככלי אין חפץ בו.    חוטא ולא שב בכל לבו – משלו למה הוא דומה?    טובל ואוחז בידו השרץ הטמא.    ייגע – ולא יועיל לו; ולו יטבל בכל מימי    עולם – שוא הוא, כל ימי / אשר הנגע בו.    כונן, עמי, לבך ועזבה כל לצון,    לכה איעצך: שובה בכל לבך בעלצון.    מודה ועוזב ירחם – אם פנימי כחיצון    תמים יהיה לרצון, / כל מום לא יהיה בו.    נדבות פי בוראך יהיו לך למקמע,    סלסל את תורתו ואת מימיה תגמע,    עזב לבך השובב ובבכי עינך תדמע –    השמר מפניו ושמע / בקלו אל תמר בו.    פני לב רע אל תשא בעת ישחק וירנן,    צפוני הרחק ממך לפתותך כי ישנן,    קוצה בו ועזבהו ובקרבך אל יקנן –    אל תשמע כי יחנן / קולו אל תאמן בו.    ראה, עמי, כי בחר בך האל לו לעדה,    שמר לך רב טובו וכל יקרה החמודה,    תשבע דשן ביתו המתקן לסעודה    לישראל ויהודה, / וכל זר לא יאכל בו.        ",0,1,1,1,0,0
"   	 	 	    1   בחור! כי תחפוץ ראות חיים    עם יעלת חן נפש יקרה    ראה ללב ולא לעינים    פן תהי האהבה נמהרה    אז תנהם באחריתך    ככלות מועד כלולותיך.        קול ששון קול שמחה קריה הומיה!    כצאת כלה בעדי עדיים    ראשה כתם פז כשחר צופיה    אל אפריון דודה תשא עינים.    הה מועד קדש ראש שמחת חלד!    קץ לימי טובה משוש עלומינו!    גם ממקור עדן זה עמל יולד    כחלום בהקיץ גז חיש תקותנו!        התאוה עוברת, האהבה נשארת    הנצה נבלת, ופריה גמלת.    האיש בעמלו בזעת אפים    ויגיע כפים    יצא לפעלו אל ארץ החיים;    כל-עצב כל-צרה, רעש וסערה    הוא יעבור ברגל, בחבלו עוד יגל;    נפשו לא נוגה מיגון מתוגה    עד ישיג הצלחה עד תהיה הרוחה.    או אז יבורך בכל משלח ידים    מזויו מלאים ממגד שמים    כל יעשה יצליח ואהלו יפריח.        אשת חיל נעימה    בנוה שאנן פנימה    צופיה הליכות בית    ופרי רחמה כשתילי זית    תורת חסד לבנותיה    מוסר השכל לבניה    נוטפות שפתיה.        לפעלה תקום בעוד ליל    מפרי כפיה ינוב חיל    לה הון יקר כבת מלך    וכפיה תמכו פלך.        לה שש וצמר ותעש מרבדים    זכו משלג וכלם מחמדים    עז והדר כל פעל כפיה    לא תיעף לא תרף מעשי ידיה.        אדוני הבית ישקיף נחלתו    ולבבו יעלוז על שפע ברכתו    על נות שלומו בהשקט ורוחה    על גרן ויקב מלאים ברכה    על שדי חמד תאות עינים    שם ינוד הקמה כגלי המים!        אז יתפאר בשפתיו בעשרו בוטח:    כימי השמים אגדל צולח!    אך מה-ילד יום מחר מנו נסתרה    ופתאום כסופה תבוא הצרה!         Nach Schillers: “Wo das Strenge mit dem Zarten”.  ↩           ",0,1,3,3,0,0
"   	 	 	    (תפילת הגשם)  א. מגן     אל יפתח אוצר מעלה    במטר רב לרוות נחלה,    מאתו לבדו גשם שואלה –    כי לאלהים מגני ארץ, מאד נעלה.     ב. סדר הגשם   אל מעלה נשיאים    להחיות לב נדכאים,    בטלה יראה פלאים –    בזרעו יקבץ טלאים.    בניסן יעלה אד והשקה    להשביע נפש שוקקה,    ותתן לבת באל דבקה    את המורה לצדקה.    רצון לבו בנפשי יקשר    וינחני בארח מישור,    במזל שור ברכות יחשר –    ורב תבואות בכח שור.    האל יראנו, בגעת    חדש איר, את ישועת    פניו בחכמה נובעת –    ונדעה נרדפה לדעת.   ככתוב: ונדעה נרדפה לדעת את י״י כשחר נכון מוצאו ויבוא כגשם לנו כמלקוש יורה ארץ.     מעון יוסיף יד, והיה    יהודה וישראל למחיה    במזל תאומים, בעיר רצויה,    כשני עפרים תאמי צביה.    בסיון יאסף במערצות    שיות ביערות נפוצות,    כי הוא לבדו גדול עצות    ושלח מים על פני חוצות.   ככתוב: הנותן מטר על פני ארץ ושלח מים על פני חוצות.   נסוגים, לדת שקר נטו,    באבן נגף ישפטו,    במזל סרטן ילבטו –    כל עמסיה שרוט ישרטו.    עת תמוז יקרבו ימים    להשבית צלמים חרשים אלמים,    אז ידעו כל העמים:    היש בהבלי הגוים מגשימים?   ככתוב: היש בהבלי הגוים מגשמים ואם השמים יתנו רבבים הלא אתה הוא י״י אלהינו ונקוה לך כי אתה עשית את כל אלה.     זרע, נשאר מעט מזער    ומכל טוב כארבה ננער –    במזל אריה פה יפער    כאריה בבהמות יער.    רחום יעורר חנינותיו,    באב כאב ירחם שתי בנותיו,    כי אין קצה לגבורותיו –    מוצא רוח מאוצרותיו.   ככתוב: המכסה שמים בעבים המכין לארץ מטר המצמיח הרים חציר.     רעים, עשות לי רע אבו,    יהיו כמו פשתים כבו    במאזנים לדין נצבו –    וכשחק מאזנים נחשבו.    בתשרי תפדה בת חננתה    תעודת אמת, תכנתה –    היתה שלמה, גוננתה –    ונלאה אתה כוננתה.   ככתוב: גשם נדבות תניף אלהים נחלתך ונלאה אתה כוננתה.     ירנו שחקים מסבים    יום תשיב למי משאבים,    במזל עקרב, בת רבים    למעלה עקרבים.    מאמר נביא יאמן    במרחשון, כמו יטמן,    זרע יברך באל אמן –    והיה דשן ושמן.   ככתוב: ונתן מטר זרעך אשר תזרע את האדמה ולחם תבואת אדמה והיה דשן ושמן ירעה מקניך ביום ההוא כר נרחב.     אמון ביה שם תוחלתו,    עוד יאמר בבוא עתו    במזל קשת: אל אתו,    ותשב באיתן קשתו.    יודעיו – באברתו יכסם    ומדבר לאגם מים ישם,    בכסלו יצו עבים ויפרשם –    ישלח דברו וימסם.   ככתוב: ישלח דברו וימסם ישב רוחו יזלו מים.   רע – יאחזנו השבץ,    ובגד טוב בכל פאר ישבץ,    במזל גדי שור ודב יקבץ    ונמר עם גדי ירבץ.    חי, אשר גלגלים ירץ,    ימשך חסדו באין קרץ    בטבת לגדר הפרץ –    כי לשלג יאמר הוא ארץ.   ככתוב: כי לשלג יאמר הוא ארץ וגשם מטר וגשם מטרות עזו.     יתן ללבי מאוייו,    כי הוא חלקו וציר חייו,    במזל דלי יזכר ענייו –    יזל מים מדליו.    בשבט פלאו יאמר    ועל שבטיו חסד גומר    אל, אשר חק עולם שומר –    הנתן שלג כצמר.   ככתוב: הנתן שלג כצמר כפור כאפר יפזר.     ישיב עם בחקיו הוגים    אל ביתו, בית תענוגים,    ומעין יצא במזל דגים –    ועמדו עליו דוגים.    אז תעלז ארץ יקרו,    כי ישכן בה בנו בכורו,    ובאדר יקים את דברו:    יפתח אדני לך את אוצרו.        ",0,1,1,1,0,0
"   	 	 	    (מחרך)     על שד המוני / אכה לחיי,    כי מפני צר / קצתי בחיי.    איה כבודי? – / נמאס ונרמס!    נחמס יסודי, / ימס בעל מס.    נשפך כבדי / מתוך וחמס,    חיי – במותי, / מותי – בחיי.    בת השתים / נדדה בארבע,    קורות שתים / מצאה בארבע,    עזבה שתים, / דבקה בארבע –    גלתה, וארך / קץ מאויי.    רועים שלשה / גזרו חמשה,    כתבו שלשה / ספרי חמשה,    על כן שלשה / עוררו חמשה –    אספו זקני, / כהני, לויי.    מעון, לשמך / קמתי לשחר,    הנני לעבדך, / אוהב ובוחר,    הקשב לשועי: / נא אל תאחר –    נפשי הלא לך / ונפש עניי.        ",0,1,1,1,0,0
"   	 	 	    משל.       בקצה אסיה, לירך תימנה,    נמצאה – לפי אגדה עתיקה וישנה –    עיר אשר תכונות יושביה מאד נפלאות:    אנשיה גבנונים מפנים ואחור,    מראה פניהם כפיח־הכבשן שחור,    גם רגל שמאל ויד ימין בכלם נקטעות.    ונפלא מכל אלה מהלכם קדרנית,    לא יחזו לפניהם רק אחרנית.    ויקר מקרה אחד מאלה המתעבים    – והוא מנכבדי עירו, מבני עליה –    לבוא לקרית מלך בירת אטליה,    ויקו לנחל־שם כבוד מנערים ושבים    בגלל תארו היפה וטוב מראהו,    כי בכל־ארץ אטליה לא ימצא משנהו.    כטוב־לבו הלך ופסח בחוצות ושוקים,    בתקותו, כי יתמהו על־יפיו מסביב    כעל פרח נחמד בראשית האביב.    והנה קהל גדול אחריו נזעקים,    אנשים ונשים, זקנים וילדים,    לראות תמונתו הכל חומדים.    ותרב הדחיפה והמהומה גדלה,    עד־כי נוקש הגבנון בקהל האנשים.    והנה נשמעה זעקת־שבר והגויה נפלה    וכל אנשי האספה כים נגרשים,    אלה משמחת לבב ואלה מגעל נפש.    כל הבירה צהלה ושמחה    וגוית הגבנון אמללה נבוכה.    אחרי־כן נמסה האספה ותהי לאפס.    סר וזעף בא הגבנון אל בית המלון,    אחרי נחלו תחת כבוד קלון,    וידבר רתת אל אדני הבית:    הזה הוא משפט שרים ומלך,    בקנאתכם את־יפיי והודי כזית,    תחרפוני ותגדפוני כבזוי אנשים וחלך!    האני אשם כי הנכם מגעלים ונתעבים    ומול זהר הדרתי הייתם נלעבים?!    הס, שוטה ופתי אורח,    הבך נקנא, גבנון ופסח?    העל ידך הנקטעת    ועל אזנך הלא־שומעת,    על מראך השחור,    או על מהלכך לאחור?    הסכנת באבריך הנקטעים    והנם טובים בעיניך ושלנו רעים.    יהי לך אשר לך ולנו אשר לנו,    ולו היה מח בקדקדך וקנאת בנו!        ",0,1,3,4,1,1
"   	 	 	     — ∪ — — ∪ — ∪ — — ∪ — — // — ∪ — — ∪ — ∪ — — ∪ — —      דברו1 נא לבת מלכים2 כבודה3 // האמונה עלי קציעות וקדה4,    הישנה בצהרים5 ולה נות־ // נות6 לביתה שאר7 בלא הין ומדה,    לא יגעה ולא בפלך עמלה8, // לא שחרה ולא לבנה ברדה9,    שרתוה בנערותה מלכות10 // בעלות תענוג ושדות ושדה11:    יום רצונך כיום גאלה בתוך ל־ // בי, ויום זעמך כיום הפקדה12.          דברו – אמרו (את הדברים הכלולים בבית האחרון: ‘יום רצונך כיום גאלה’ וכו').  ↩    לבת מלכים – ליפה.  ↩    לבת מלכים כבודה – על פי תהלים מה יד: כבודה בת מלך.  ↩    האמונה עלי קציעות וקדה – על פי איכה ד ה: האמונים עלי תולע; תהלים מה ט: מר ואהלות קציעות כל בגדתיך; יחזקאל כז יט: קדה וקנה.  ↩    בצהרים – שנת הצהרים.  ↩    ולה נותנות ­– ויש לה שפחות הנותנות.  ↩    שאר – מזון.  ↩    לא יגעה ולא בפלך עמלה – מהתענג ומרך. על פי משלי לא יט: ידיה שלחה בכישור וכפיה תמכו פלך; כתובות ה ה: הכניסה לו שפחה אחת לא טוחנת ולא אופה ולא מכבסת, שתים אינה מבשלת ואינה מיניקה את בנה, שלש אינה מצעת המטה ואינה עושה בצמר, ארבע יושבת בקתדרא.  ↩    לא שחרה ולא לבנה ברדה – כלומר: היא בת ישראל, שאינה שחורה ביותר ולא לבנה ביותר אלא בינונית. על פי נגעים ב א: בני ישראל אני כפרתן הרי הן כאשכרוע לא שחורים ולא לבנים אלא בינוניים.  ↩    שרתוה בנערותה מלכות – על פי ישעיה ס י: ומלכיהם ישרתונך; ישעיה מט כג: והיו מלכים אומניך ושרותיהם מיניקותיך.  ↩    121  ↩    כזאת אמרו לה: היום שבו את מתרצית ומתפיסת אלי הוא בלבי כיום גאולה, אבל היום שבו את זועמת וכועסת עלי הוא לי כיום המות. כיום הפקדה – על פי ישעיה י ג: ומה תעשו ליום פקדה.  ↩           ",0,1,1,1,0,0
"   	 	 	     ארוממך, / כי נשגב כבוד שמך / ואודך / כי נפשי בידך.        בראתני / משחק ומאדמה,    בניתני / בגויה ובנשמה,    נשאתני / עד הנה – ואין במה    אקדמך, / רק באתי בנעמך / ועדיך, / כי אין בלעדיך.        ראינוך / בעינינו ולבנו    קראנוך – / ואם אתה בקרבנו,    מצאנוך / ברוחנו וגבנו,    ותעצמך / באדמתך ובמרומך / יעידך, / כי הכל עבדיך.        מי ימלל / קצת מכל דבריך?    ואת מחולל / הכל בעבורך,    והמהלל / יתהלל בזכרך,    וירחמך / כל הבא בעולמך, / חסידיך / יברכו שם כבודך.          ",0,1,1,1,0,0
"   	 	 	    משירי  הפרסי על פי תרגומו של פיצג’רלד     גליון שירים, אילן מצל בגיא,  פת לחם זך, נאד יין קל וחי,  ואת, וקול שירך, ומסביב  מדבר – מדבר – זה גן-עדני, זה די!  *  אחד שואף להוד עולם הזה,  שני חזון שמים יחזה:  לי הב מן המוכן: את הרחוק –  אף אם אשמע בת-קול מרום – אבזה!  *  מי שפזר כמים זהבו,  מי שאצר מטמון במחבוא:  כזה גם זה – אפרם עפר, לא פז,  ולכרותו מקבר מי יבוא?  *  אל בית מלון רעוע זה – “תבל”,  פונדק שדלתותיו הן יום וליל,  סולטן אחרי סולטן ברב הדר  בא, גר יומו, וירד לו בצל.  *  מלאי כוסך – הכוס תשכיח כל –  מה שנפל ומה שעוד יפול.  “מחר”? – אולי מחר אני אצל  בק""ן יובל שנים, שהן “אתמל”.  *  לא רבים, זו קדם אהבנום,  מרגליות אל-דפי, פז אל-מום,  שתו כוסם, דור-דור בבוא התור,  וזחלו אחד אחד לנום.  *  ואנו, החגים בזיו כרמי  אשר היה כרמם לפני יומי –  תחת מרבד הטיט נרד גם אנו  ונהי מרבד גם אנו – אך למי?  *  הא, מה שעוד נותר, את זה נחטף,  את זה נבלע, בטרם בוא חלוף:  כי שם – עפר – עפר – ובגבולו  אין כוס, אין שיר, אין שר, וגם – אין סוף.  *  מה אנו? צל – משחק הצלמנע  בידי כשף מניע: לבנה –  פנס קסמו, ליל-נצח – בימתו  ומזמתו – נסתרת וטמונה…  *  מה אנו פה? משחק הנרדשיר,  בבות אין-און בידי שחקן טמיר:  הוא מנידן על לוח ליל ויום –  מדריך – מתעה – מדיח – ומסיר.  *  מה אנו? כדורים שנזרקו;  אין “הן” או “לאו”: כשהכו יכו.  הוא שירה אותם אל ההפקר,  הוא בן דרכם – הוא בן הכל – תיק""ו!  *  תרשם היד בכתל את החק  ותעלם: אין צער, צם וצחוק,  אין תפלות, אין מחשבות-ערמה  שייף כחן אף הגה בו למחוק.  *  רקיע – סיר הפוך וריק בתוך,  אשר תחתיו נדונו להבוך –  אל-נתפלל לו: מת, הוא סב אין-און –  נד אין-אונים כמוני וכמוך.  *  אדם אחרון עם הראשון נברא,  ומני-אז יבול אחרון נזרע;  וגזר יום דין אחרון – יום דין אחרון! –  נכתב מעוד ראשית היצירה.  *  שגעון יום זה וחבל יום מחר –  כלם בני אתמל, ניני עבר.  נשת! לא נדע מאן ולמה באנו  ואן נלך מפה – נשת, אין-דבר!  *  והוא ששם פחים לאין-פלט  בדרך, בה השלכתי לשוטט;  הוא שסבני רשע טרם באתי,  ולו אמעד – יאר אותי על חטא;  *  הוא, אל יוצר צלמו מטיט שפל,  בורא נחש עם עדן יחד – – אל,  על חטא אשר חטאתי לפניך  מחל-נא לי – ומחילתי קבל!          ",0,0,1,1,0,0
"   	 	 	     מה-מה-מה, מה-מה-מה  יפעה כל-היום השה.        שה בן-כשב    אוכל עשב,  מה-לך שככה תהמה?  אולי רעב אתה, שמא  יתאב לבך פת בחמאה –  באה, שיי, בא אלי,  כל-מחסורך, דע, עלי.            ""לא, בן יקיר, לא ארעבה,  פת בחמאה לא אתאבה,  משקי נתן, מרעי דשן,  אך אהה – ורועי ישן,  וביער שבעים זאבים,  כלם הומים, כלם רעבים,  ואנכי רך ורפה,  ירא אני פן אספה,  על-כן אזעק, ובכל-פה:  מה-מה-מה, מה-מה-מה  מה חטאתי ומה פשעי,  ומאין יבא ישעי,  מה-מה-מה, מה-מה-מה,  אוי מי יחמל על השה.""        ",0,1,3,4,0,0
"   	 	 	     הה, לו הייתי הדום הרגלים,    עליו, יפתי, רגליך תסמכי;    וברגלך הרכה בי עת תדרכי,    קצה-נעלך הקט אשק בשפתים!        לו הייתי אחד צפרי-הרננים,    מוצאי בקר לא עוד אז ארנינה,    אך אור עיניך כי יופע, עדינה,    בתרועה פצחתי רנת עדנים.        לו אבקות נפת כדבורה אספתי,    אזי לא בפרחים בגנים עפתי,    אך חדרך באתי ובעת כי תישני,    עלי-פיך ארגמן שמתי משכני,    כי שפתותיך שושנים מדבש ימתקו,    מה שפרה נחלת אלה, צוף מתקן יינקו! – –        ",0,1,3,4,0,1
   	 	 	    התשאל מן ילוד אשה כמותך / ר'       התשאל מן ילוד אשה כמותך    היש לך לב היש עמך מזמה    הלא תירא בפתחך פה לנשאל    להעטותך בידיו סות כלימה.        ,0,1,1,1,0,0
"   	 	 	     הס! עלם נלבב, אל ראמות תריע!            נפץ עט סופר ושבור חיש הלוח  הן יתך, ימס בך אמץ הרוח           עת שודד – הוי רעב – קולו ישמיע.       בימי הקיץ, תרל""ט, ווילנא.       ",0,1,3,3,0,0
   	 	 	     יום בו נפקד/ יעקב אז קול/ כנורי אל/ אבל הומר    היום ההוא/ יקח אפל/ גם־יאבד יום/ הרע ומר.          ,0,1,1,1,0,0
"   	 	 	    שופרות /   תקעו שופר בגבעה חצצרה ברמה (הושע)     שירי בל ישמע –    כנורי בשופר אמירה,    אריע אתקע כתוקע    ותרועה לי לשירה.        אריע תרועות ושברים    אריע – לא ארונה,    לכו נא הגברים    ושאו נס ציונה!        ",0,1,3,4,0,0
"   	 	 	       אל אל, יחידה, ישרי מעגלך    ומחטא ואשמה טהרי מפעלך    ופני וסלי מיקוש מסלולך;    ומנומך עורי – / וליוצרך נהרי,    וביצרך גערי; / אולי תזהירי    יום לשרשך ישיבוך –    יום למשפט וחשבון יקריבוך.    ביני, טהורה, בשכלך השכילי    ונפשך ממהמרות הצילי;    ואל בחמודות הזמן תהבילי    ואל יסיתוך הוניו! / ואל אלהים ודיניו    תפני ולמעוניו – / ולא בעמדך לפניו,    כי פעלך יריבוך.    רוצי, יקרה, לעבד עושיך    וזנחי ושכחי מחטאת עושיך    ומלטי נפשך מיד שוסיך;    ודעת וטוב טעם / למלקוחך ינעם    וזהרך לא יועם, / ולא מלאת זעם    בזעמם יכאיבוך.    התגברי נא ועלי! בתפלות    ובנעים תהלות לאל נורא עלילות    עזקי, סקלי נתיבות ומסלות;    ולפני תמים דעים / יביאוך, ולחנות עם    שרים וצנועים – / יום כל מידעים    ורעים יעזבוך.    מהרי, נקיה, לנקות מהלכים!    הכי שלטונים ורוזנים ונסיכים    לפני מלך מלכי המלכים    לתן דין עתידים; / בכן רדפי חסדים    ונתיבות חסידים – / ועל כסא נגידים    בכבוד ירכיבוך.    חולי וגחי וגאון השפילי    ובנעימים את חבלך הפילי;    ואל לעלות הר אוילים תעפילי    ובסכלך ריבי; / ולמחוללך שובי    ומליו הקשיבי / ומישרים תאהבי    לבעבור יאהבוך.    זכה, ראי בימי בחורתיך    שקד ביום ינאץ, ורואותיך    יום יחשכון בארבותיך,    ותפר אביונה! / בכן בכל עת ועונה    לאל ערכי תחנה, / ומלאכי דר מעונה    באברתם יסובבוך.    קדושה, זמנך – אל יפתוך הבליו!    השמרי, פן ילכדוך בהבליו    וחסי בצו אל ובסתר אהליו    ועטי סות אימים / ותקדשי צומים    ופני רם רמים, / פרקליטי רחמים    בכנך יושיבוך.        ",0,1,1,1,0,0
   	 	 	     הוי ואבוי לדור דעה  תבל חכמה מלאה  אך לרע יחכמו  רבו תועבותם  נכתמו עונותם  יי לנגדם לא שמו  הרבו לפשוע  בלי השכל וידוע  מעשיהם מאד רעים  הרבו הרעו  ידיהם דמים מלאו  עד אן תבגדו פתאים?  גנב ורצח  רב מבימי נח  ושוא שבט לגו  מהורים תהתלו  כל קדש תחללו  שוב אין שם על לב  מוסר תעזבו  רק רע תחשבו  בכפכם חמס ושד  רעים וחטאים  כבמדבר הפראים  עד מתי תזידון עוד?  כבסדם ועמרה  הרשת מזורה  לחטוף עני ודל  על משמרתכם תעמדו  על צדיק תגודו  עד כי ברשתכם נפל  יתום לא יחמלו  אלמנה יגזלו  בהתחננם יביטו  אך לבם לב אבן  יאכלום כאש התבן  ואת עורם יפשיטו  רבים אמללים  נפלו חללים  מידם נגפו  לגזול הדלים  יהמו כגלים  ילכו ולא ייעפו  גם אשת רעהם  כי תיטב בעיניהם  בחרמם יפילו  כי גנובים ימתקו  לכן בה ידבקו  לטמאה יעפילו  אין קץ לתאותם  אין חקר למשחתם  לבתולות חפות מפשע  הם יגזלו מנוחה  בערמה יכרו שוחה  ויאבדון בלי ישע  במשתה היין  על בתולה ישים עין  וינשאה על כל  בלשונו יפתה  בחבלי שוא ימשכה  חנופה ירבה כחול  ובחלק שפתים  ישבע לה פעמים  לאשה יקחה  והיא חכמתה תתבלע  סרה מן המסלה  חדרה יוליכה  לדברו האמינה  אסונה לא הבינה  כי לטבח הובלה  נעשתה התועבה  תשכב למעצבה  ברשתו נפלה  עזבה מענה  ונפקחו עיניה  ותספק על ירך  עינה מר בוכיה  ועין נבל צופיה  עוד בלבו יתברך  נערה האמללה  תרבה יללה  ראתה עותתה  נטתה מהמסלה  טבעה ביון מצולה  אנה תוליך חרפתה  תתע במדבר שממה  אולם גם שמה  לא מצאה מנוח  יסרוה כליותיה  תנחם על מעשיה  ותלך בלא כח  ומרב כעסה ושיחה  ימים לא האריכה  לנפשה תשים קץ  ראה נוטר השער  בצאתו היער  נבלתה על העץ.  זה חכמת חכמים  אורבים לדמים  למלאת תאותם  מרע אל רע יצאו  קול אסון שמעו  והם ימרו בעצתם  ביי לא יאמינו  דרכיו לא יבינו  אין מושל יאמרו  עזם וגבורתם  אך הם בעזרתם  יגידו וידברו  וזה הדור דעה  תבל חכמה מלאה  במה יתהללו?  הבאכול בשר החזיר  ודגי אין סנפיר  ובניהם לא מלו?  או בהונות עמיתם  באבני מרמה בכיסם  זה חכמת חכמים?  רכיל יהלכו  מדנים ישלחו  אנשי הדמים  שחד יקחו  לא שקטו לא נחו  עד משפט יעותו  ותמימים חפי פשע  לא ידעו עון ורשע  במזמותם יתפשו  ואלה נבונים יקראו  והיטיב לא ידעו  ואיה חכמתם  אם יחדו נאלחו  בחשך יתהלכו  ואך רע מגמתם  מתורה רחקו  בלומדיה ישחקו  מקור חכמה נובעת  לכן כהה מקורם  לא יהל אורם  אור חכמה ודעת  הלבינו שערותם  ושוב מחטאתם  אינם שמים על לב  בירכתי בור בשערי שאול  אין קשב ואין קול  אין אומר השב!  ואתה בשמים  השב שבעתים  חרפתם חרפוך  גדל זרועך הראם  רגע כלאם כלם  ידעו רע גמלוך  צא אתה לקראתם  שלם גמול לרעתם  לא בחרב וחנית  קשת בשמים  יסתר מעינים  וכמוהם הפר ברית  אך צדיקים יותרו  כי על נפשם אסרו  לבא בסוד מרעים  והם באמת ובתמים  מלחמתך נלחמים  ואך לך כמהים  בצלך הם חוסים  מצותיך עשים  ובלב שלם יעבדו  סוככם בכנפיך  הראם נפלאותיך  ושמך לעולם יודו  וכמו מקדם פעלת  בין עם לעם הבדלת  רשעים כתועבותם  כי הרבו שחתו  מהרה יכרתו  ותמימים אור במושבותם.    [1] פאטאגראפיע       ,0,1,2,2,0,1
"   	 	 	         פגעו במנול וימשכהו  לבית־המדרש, וילמדהו  שבעים לשון וחכמות שבע,  חכמת אלהים וחכמות הטבע,  כל סתום לא עממהו;  ומכתר בשלשה כתרים  רב ומהיר־משפט וחוקר קדמוניות  עזב בית־מדרשו ויבא בין הבריות  לשום בארץ – צלמות לא סדרים.  כי לו גם באש אכלת  תביא נפש מנולת  לא תטהר, לא תסור ממנה האולת!  מראשית דרכו, מקדם מפעליו,  נודע כי הוא הוא המנול הנהו,  כי צלם השטן לא סר מעליו,  כי חכמת־אמת לא באה קרבהו;  כי עסק בתורה לא לשם שמים,  לא לחכם ולהיטיב, למצא חן ושכל,  כי אם מזלג בקש לו בעל שנים,  לחטף באשר ימצא לו טרף ואכל.  ובהוסיפו דעת הוסיף המזמתה  עתה במעצות ודעת יעשה עולתה    עתה חכם הוא להרע ובעל מזמות;    לא היתה נבלה אשר שגבה ממנו;  סופר מהיר הוא – ויזיף חתימות,  ולמה לא ילשין ואיש לשון הננו?  נפשו נפש בוגדים ושפתו שפת שקר,  גם באלהיו כמעט בגד ונמכר לעקר,  גם גנב גם כחש גם למסר־מעל,  אין חרוץ כמהו בבני־בליעל.  והחכמה בעיניו כקרנות המזבח,  בם יאחז ונמלט כל זד ומרצח.      מרבי ההשכלה בבני ישראל,    אל תפסקו הלכה כרבי ישמעאל1,    אל תזרו פנינים לפני בני רפש,  אל תלמדו חכמה לטמאי נפש!  לתלמידים הגונים זהבכם תזקו  ולמרקוליס – אבן אל נא תזרקו;  אם תפגעו במנול – גרשוהו  ולבית־המדרש אל תמשכוהו.              עי׳ קדושין ל:  ↩           ",0,1,3,3,0,0
"   	 	 	     כזאת אנכי: שקטה    כמימי אגם,    אוהבת שלות חלין, עיני תינוקות    ושיריו של פרנסיס ז’ם.        בשכבר הימים עטתה נפשי ארגמן.    ועל ראשי ההרים    לאחד הייתי עם הרוחות הגדולות    עם צריחת נשרים.        בשכבר הימים… זה היה בשכבר הימים.    העתים משתנות    ועכשו –    הנה אנכי כזאת.    צפת, תרפ""ה       ",1,1,3,4,0,1
"   	 	 	       ענן מלבין שקט בתכלת    כמוך על פי נפטר.    החרף מת, תבל טובלת    בטל שלהי אדר.    מי סח לאמר: אכן בוגדת –    שמחה לאיד אישה? –    הרי כשלש שערות בוגרת    בישן ראשון דשאה.    היא פני אביב קבל מוכנת    באש תשוקה קודחה.    צנועה תבל, אך לא צוננת    ולא “וצדקתך”.        ",0,1,4,4,0,0
   	 	 	     באור לבך חפש חדרי לבבך    ופנה נפשך מכחשך    ואיך תלך במחשכי כחשים    ולבך נר וגש מה בחשכה.          ,0,1,1,1,0,0
"   	 	 	     רדה־נא אלינו, הילד הנעים,  גסים אנחנו ואולם לא רעים.    ריחינו לא טוב, בזאת אנו מודים.  שמנו ביותר – גם זאת אנו יודעים.    אך אתה – הו אל מאתנו תתרחק!  ואם אותי לא תסבל – עם קטני נא שחק.    זה בני – את רצונך בודאי שיפיק –  חבר כמוהו לא תמצא, בלי ספק.     אב ובנו.jpg        ",0,1,3,4,0,0
"   	 	 	    תוכחה       אנושה, אל תיראי / [……]בונך    משובתך [ה…] / […]ה צפונך    ולו[….] קראי / ושפכי תחנונך    שמעי בת וראי / והטי אזנך.    בתאותך והבלך / עם גזלך ועשקך    תש[…] מנת חבלך; / ומאויך וחשקך    וכל עמלך וסכלך – / בכל מאכלך ומשקך;    קול תועך ונכלך – / בם משתה ליינך.    ראי, סערה עניה, / ברב עניך [ש]לולה    מי […]ניה וב[.]בך בלולה    מוש[…] / בים חטאך צלולה    בבואך [….] / לא יועיל הונך.    מכורה באשמתך / סליחה תהמי –    ואת בתנומתך / ובעצלך תדמי.    בשובך לאדמתך / אזי כים תנהמי,    […]תודי [..] / בתעתועי זמנך.        ",0,1,1,1,0,0
   	 	 	     דעה כי אין גדל הגוף מכבד  אבל גדול בשבתו בין חברים  ואין חסר חסר לחם ואולם  אשר שכלו והגיון פיו חסרים  ואין עשיר אשר לו הנכסים  אבל שהם עלי-ידיו שמורים  ואין מלך אשר לו העבדים  אבל מלך אשר עובד גברים.          ,0,1,1,1,0,0
"   	 	 	     למה תאמר, יעקב, “יהודה שכחך”    ואני בכל עז נפשי בך אדוקה,    כי באשר אפנה שם אראה רוחך,    חופש חדרי תורה באור האבוקה;    נעמה לי רנתך – קול יעקב קולך    מצליל זהב אופיר, מקול כסף מרקע,    אם ימים רבים לא כתבתי אליך –    קצר רוחי הוא, רב עמל ומצוקה;    גם דברי תורה אין לי לקדם פניך    ונפשי בחלה באגרת בוקה ומבוקה;    אך לא שכחתיך, אחי, ומי ישכחך?    כמה יעקב רייפמאנן אכא בשוקא?!         ",0,1,3,3,0,0
"   	 	 	    מי כמוך       מי כמוך? / אפס יש מבלעדיך; / אודך במעשי ידיך –    ארוממך, אלוהי המלך.    מי כמוך? / במתחך אהל מישרים, / הואלת לפתח ספרים –    ויהיו נקראים לפני המלך.    מי כמוך? / רחמיך ושפטיך נצבו / וברואיך כצאן נחשבו,    עוברים לפני המלך.    מי כמוך? היודע צפון חבם, / אנה יסתרו, ולבם –    הוא מספר למלך?    מי כמוך? / מקשיב לקול משוע, / עני אני וגוע,    מפיל אני תחנתי לפני המלך.    אחד לבדו נעלה / כסא הכבוד הנפלא,    אבני קדש ממלא – / אפריון עשה לו המלך.    בנה מוסדי עולם / ובפתוח קדש נעלם,    באותיות שמו כללם / ונחתם בטבעת המלך.    גזר אמר להיות / בגלות עליות ותחתיות    אור מתרוצץ, לחיות / באור פני המלך.    דבר שלח והרקיע, ומקוה / ימים כונן ויצוה,    ומוצק העמיד בשוה – / הוא עמק המלך.    הדשיאה בכחו אז חרבה / ומלאו פני תבל תנובה –    ועוד אורח לא בא / אל שלחן המלך.    ויתרוצצו סביב עליונים, / שבעה פנימים חיצונים –    המה השרים הראשונים / המשרתים את פני המלך.    זמירות רצים לקוניהם, / בלי יסבו פניהם,    והשמש הולך לפניהם – / השליש אשר למלך.    חקות הליכתה נודעה: / בבקר יצאה ונסעה,    ולערב עת נגעה / ותבא ותשתחו למלך.    טובות אוצרותיו בידו, / יעל אור ויורידו,    ויתנהו לירח פקידו – / והוא יתן מעדני מלך.    ימלא ויחסר לזמן, / ופעם יראה – ונטמן,    בשחק לעד נאמן, / אמר: אני – מעשי למלך.    כמלאת חיות שמים / שרצו חיות במים,    לעשות לתושיה כפלים, / כי כן יסד המלך.    להוציא מארץ בהמות / קרא, וירא בחכמות,    כי הנברא באדמות / רב כיד המלך.    מדד רוחות עולמו / ויברא אדם בצלמו,    על כל היקום הרימו, / ויאמרו: יחי המלך.    נוצר הכל בעתו / ויעמידהו על מתכנתו,    ויכל כל מלאכתו / ביום השביעי, כטוב לב המלך.    סוד באדם נצר, / בגללו בכל עצר,    אכן הושיבו בחצר / גנת ביתן המלך.    עצה הגדיל והפליאה / ומצלעו רעיה הוציאה,    עדיו ככלה הביאה – / כבודה בת מלך.    ׳פרה ורבה בחדלך! / ראה, העשבים לאכלך    והחיות לעבדים לך – / ואתה הוה להם למלך!׳    צום למנע ידיהם / מעץ הדעת – והם    האמינו בנחש, ושניהם / שמעו בצות המלך.    קל מהרה יראו / מקול מתהלך – ונחבאו,    ומגן עדן יצאו / מבהלים ודחופים בדבר המלך.    רעות חשב הפכפך / וידו כאכזר הפך,    ודם אחיו שפך – / והוא צעק אל המלך.    ׳שרש פורה שרשת / ונחל נובע יבשת;    הרצחת וגם ירשת? / וכל דבר לא יכחד מן המלך!׳    תמים דעות הורה / אותו בדרך ישרה    הודה חטאו, וקרא / כי קרוב המלך.    ארץ טהורה החניפו / ונביאים להם הטיפו,    אז למרות הוסיפו / בהשמע דבר המלך.    בראותו הדור לא שב / משרירות לבו חשב –    יי למבול ישב, / וישב יי מלך.    גאל נח במועצה, / כי חן בעיניו מצא,    ומתבה לימים יצא / כשך חמת המלך.    דבר בעתים באות: / ׳לא אשחית עוד הבריאות!׳    וקשת בענן לאות / ביום ההוא נתן המלך.    התחברו עליו, בהתיעצם / לבנות מגדל כחפצם,    לארבע רוחות להפיצם / הדבר יצא מפי המלך.    ואב הטיב במעלליו, / הכבוד חופף עליו,    ומלאך נראה אליו: / ׳הנה חפץ בך המלך!׳    זנח אלילי הורו / ויגדף מלך דורו –    נשמע בגוים דברו / וידברו הכשדים למלך:    ׳חקותיך לא שמר / ולעבד אלהיו אמר,    בכבוד שמו יתימר – / וזה אשר הרים יד במלך.׳    ׳טעה לבך ויתגבר – / למי באש תשבר?    מדוע אתה עובר / את מצות המלך?׳    ידעתי, ועיני צופיות / הליכות רב עליליות,    ומחר נפשות וגויות / יבאו למשפט אל המלך.    כשמו כן תהלתו, / משלם לכל כפעלתו,    ונפש תעבד זולתו – / לא תבוא עוד אל המלך.    לאור כשדים הורידוהו, / וכאשר נצל – הודוהו:    ׳אלהיך אמת, נעבדהו!׳ / וגם ככה אמר המלך:    ׳מעבודה נכריה צאו, / אך האלהים תיראו,    ובצאת נפשכם – תבואו / בית המלכות אשר למלך!׳    נסהו בבנו יחידו / ובהר המוריה עקדו,    ולמאכלת שלח ידו, / כי כן צוה לו המלך.    סערו בשמים תורות, / וסביבות הכס מדות    הדין והרחמים עומדות, / ותדברנה לפני המלך.    עליונים היו לאגדה / בעמד מליץ חמדה,    וטלה באיל נפדה / על יד איש משרי המלך.    ׳פדה בני בשועם, / בהר הנבחר בפגעם,    והיום הזה לזרעם / יזכר נא המלך!׳    צמחו תאומים ותמים / בשנים עשר שלמים    לבש מלבוש מרומים, / אשר לבש בו המלך.    קדוש הפליא מעשים – / ובעל כתנת הפסים    נמכר לעבד, ותחפנסים אתו משחו למלך.    רעב קרא בהגיע / קץ, לאב המון הביע,    ובן לאביו הודיע / כי הכינו יי למלך.    שבה רוחו בהתבשרו / ומצרימה ירדו בעבורו –    וימת יוסף ודורו / ויקם מלך.    ׳תראו יועצים ותחשו, / טרם ארצנו ירשו –    ועתה יקשרו ויבקשו / לשלח יד במלך.    אשר יולידו – נשמידם, / אולי מגוי נכחידם,    והחיים – בפרך נעבידם!׳ / ויחזק דבר המלך.    בנים צעקו מעבודה – / ורגשת מרום נועדה,    וברית הורים עמדה / ותדבר לפני המלך.    ׳רועה, שלחתיך ממרומי / להוציא ממצרים עמי,    התחזק באותות שמי / ובאת אל המלך!׳    מתניו שנס עניו / והודיע לאחיו עניניו,    וינאמו לתנין וקציניו: / ׳כה אמר המלך:    בני בארצך בעבדות – / שלחתי אליהם פדות!׳    ויען בן המרדות: / ׳מי הוא זה מלך?׳    ׳רבה תפלצת בקרבך / והשיאך זדון לבך,    וגם אין תבונה בך – / מי אתה קראת אל המלך?    מי כמהו מורה / ויש מאין בורא,    ודורות מראש קורא? / יי צבאות הוא מלך!׳    אמרו למשה מכים: / ׳בעינינו שמתם לשכים;    ולמי אנו מחכים – / ושמע אין לך מאת המלך!׳    ישוב אליו חוזה: / ׳דבריך תנין בוזה,    למה יקלל הכלב המת הזה / את אדני המלך?׳    ׳ראה תראה בסוף, / מי אפזר ואאסף;    ימין מחוללת אחשף – / ביום ההוא יאבד לב המלך!׳    ׳עריץ, שלח בני, / פן תספה בחרוני;    מאסת את דבר יי – / וימאסך ממלך!׳    זו מטות רשעים / במטה אהרן נבלעים,    יכם בדם, וצפרדעים / תבאינה בהיכל מלך.    ׳ראה, אשלח המוניך – / והסר מעלי חרונך!׳    ויאמר: ׳אצא מפניך / ומחר אעשה כדבר המלך.׳    הקשה לבו חוטא – / ורוח יי תבטא:    ׳הך העפר במטה / ובבקר אמר למלך.׳    קמטם בערוב ודבר / ושחין אבעבעות ושבר,    ארבה מביש משבר / להנקם באיבי המלך.    טבעו בחשך זידונים – / ועוד העזו פנים    עד מות ראשית אונים; / בלילה ההוא נדדה שנת המלך.    נקהלו ויחד במר צרחו / ׳צאנכם ובקרכם קחו –    וקומו צאו וזבחו / כטוב בעיניכם, בשם המלך.׳    חמושים עלו ממצריהם – / והם מקברים בכוריהם,    ומרכבות ושלישים אחריהם / יצאו דחופים בדבר המלך.    זרוע רמה התעוררה / ובים עבדים נערה,    וביבשה עברה העברה / לעביר את בית המלך.    קול נשאו כלם: / ׳אשירה ליי במהללם,    ׳יי ימלך לעלם / והיה יי למלך!׳        ",0,1,1,1,0,0
"   	 	 	     אם יער הייתי,  שוקט עמדתי על המסלה.      צעדי בקרים זהבהבים  יעלו חרש על ראשי.      ושאון כהה  יסך מסע עובר אל קרבי.      אל מנגינת צפרי.      ואולי תבאי גם את  ותשבי בצלי. –     מרקל, 24.6.1916       ",0,1,3,4,0,0
"   	 	 	    על הרופא הנופל שדוד ברשת האהבה /      ילדה יפה אחת ומאד אהבת    באה ביתה רופא מזור לקחת,    לאמר, כי זה ימים נפשה כאבת,    אף בלילות רחק ממנה נחת.        עוד השגל הזאת אצלו נצבת,    שלח ידו לחקר אם יש קדחת;    ותצת בלבבו פתאם שלהבת,    אהב, נלכד גם הוא אל תוך הפחת.        נדהם, אף משתאה היה הגבר;    עד החולה שנית הטיבה טעם:    בי האדון, האין מרפה לשבר?        אז הוא: הה רעיתי, אל נא תחשוכי,    חבשי את את פצעי, אמנם הפעם    לא הרופא, אך החולה אנכי.        ",0,1,2,2,0,0
"   	 	 	     דומם על ים זועף שתי עיניו נטיו    היחפש בתהם רבה רזי עולם לא יגלו?..    הים סוער זועף ומשבריו יהמיו    מה תהמו, האיתנים! התענו אם תשאלו?..  זעף על פלג בהיר שתי עיניו נטיו,    היחפש בו נחומים שממנו רחקו?    על חצציו זוחל הפלג ומימיו יבעיו…    מה תשכשכו, מים זכים! התבכו אם תצחקו?  כ“א אב, תרנ”ב זיטומיר.        ",0,1,3,4,0,0
"   	 	 	     תועים באויר ושטים חוטי שלהי-קיץ    לבנים ודקים,    קרעי נשמה אחרונים של-קיץ תם לגווע –    וגם הם נמקים.  תועה אני והולך. איזה שמש שומם    במרום לוהט.    מן הכפר בתוך הבקעה מתמר קיטור לבן,    ונדף ורוהט.  הוי אלי אלי! ולי הן היה קיץ    והיתה נשמה –    וקרעים, אחד אחד, אל-האויר הוצאתיה,    מעט פה, מעט שמה.  ועתה המה תועים, ואיה לא ידעתי,    חוטים חוטים דקים –    ויד מי תקבצם לי? ומי מקורם יכיר?…    וגם הם נמקים.         ",0,1,3,4,0,0
   	 	 	     יום קננה יונה בקן ערב    שחתי אהה חיה במו ארב    טוב שחרות ערב לעת בקר    מזהרי יונה לעת ערב.        ,0,1,1,1,0,1
   	 	 	     העל בחשכך נר והאירה מן  אורה ואל תקרב להכות בו  ולמד תבונה מן נלוז-לב יש-בו  בינה ואל-תעש כרשעת לבו.  יועיל לך דעו והוא ישא את-  חטאו לבדו אל-שאול על-גבו.          ,0,1,1,1,0,0
   	 	 	     שדי אל אלהי אבי  שוכן אתה בחדרי לבבי  רגשותי אתה יודע  אף אם אעמוד בדממה  כצאן טבחה ושה נאלמה  מחשבותי אתה שומע  ארחי ורבעי שבתי וקומי  ישרי ורשעי מעלי ותמי  הלא ממך לא נעלמו  מה אזעק ואשוע  לפני אלהים יודע  מחשבות בסתר רקמו  אולם אך אשא כפים  אל שדי שוכן שמים  ועיני תבכה תזל דמעות  אתה אל תעלם אזנך  מרבבות אנחות עבדך  אף גם אם שפתיו רק נעות.         ,0,1,2,2,0,1
"   	 	 	    פתיחה   האלהים, אם אמנם נטרף דגלך בידי,    וסערת דברותיך רטטה בפי ללחש-תחנה    בכל מלוני-חסד שם נתאכסנתי    ועל כל פרורי רזון שלקטתי,    ובשולי זעת-פחדים קרה    ואבק כל שבעת דרכי מנוסה –    אם אמנם חללתי גבורות שמך, אלהים!    התצדק אתה,    כי תדון עבדך מוג-לב    ובחזונך מועל?    מרמץ שרפת חיי המעמעם על גורל אחרון    אשאלך, אלהי:    למי העל הגדול והסבל – הכר-נא,    ולמי חותם-עד עליהם נטבע    בדם איברי המגידים?        כי נשלתני ממולדת קדומי    רבת נהרות ועדנים,    שם רבץ פתרון חיים שקוף פרוז ככה,    כמוך אתה יוצרם;    ובודד דפקתני על נתיב ערפלים    לגשש וללכת עקב עקב    לרסן שכל מערים ולעקבת סנורי מכונות,    ולמשק טחנות מתחרות    על פרשת שדות בצרת. ]     ואני זכרתי אחת, כי לא עצבת    זרועותי די חסנות,    ושוקי לא קשרת די מאששות,    ותמיד נצחון תדרוש על כל כבד עלי – – –    אך כי הצת פלדת עד בנפשי,    ותצרר ערפי בסורגי ברזל,    ענה בי, אלהים:    התקע שופר אויבי כבר באזניך    תרועת הנצחון עלי?    רק האחד לעג:    יזחל לו – אלינו לא יגיע    עד יומו יבוא וירמס.    והשני נהם:    לא נסבל את גאונו – נשמידנו,    בטרם מרום צמרתו יפציע השמימה – – –        ואני זכרתי אחת: כי בדד הניעותני    בערבת גוייך,    אשר כמוני בדד    לא נטשת ערער בערבה.       אגרת   לאחים במזרח ולאלה החונים על דרכיו    אגרת שיר    מנכד-נכדם של חוזים קדושים ועריצים,    בוקרים תמימים ומריבי אלהים,    ששב וכרע צמא התחטאות על מעינם –    מכתב הורץ לאמר:    באשר אתם שם אחי על שממות ארם ותימן,    ועל תלמי תחיה ראשונים לגליל ולחרמונים,    מאח ובן שנדח ויזנח ברית מכורה,    הביאו ערבון דוי ותחנון סליחה    לכל ערבה ולכל במה ומזבח נקרע,    ובאשר יאוש גמא ומשעול כרמל יפריא,    וחזון אלה יהם על מפלת קדש,    כנענה וכשדימה –    והמליצו עלי,    אשר נפתיתי פעם, בן קדם גולה,    לתורת מערב מקשטת    בחכמת יון קורנה, הוד-שירת עגמה לסקנדינויה,    מבציר החמדה לגליה ויגון ערבות לסקתיה;    כי תפלת אדם לוהטה, בתועפות מזרחי בכרה,    ויתומה מאלהיו התלבטה ללא התרונן,    התלבתה ללא אכל,    בעד גמגומי פתרון מקיטור ומחשמל    לה נשאתי,    בחבלי יובלים ובצפית דורות    לה נסכתי.        ופעם בליל סער וסבל על נתיבי גלות    ואני מסתופף במקדשה –    ולמוד כל אורים ותומים מראשותי,    וחשק עז ומר לנסות כל אל ואמת,    קרעתי מסך קדש הקדשים,    ופנים אל פנים עם מלכת המערב –    בערגת עד לדמי מערמיה,    בתפלת מזרח לפתרון ולפדות,    קלפתי תכריכיה עד מחשוף ערית בראשית –    ודם ופתרון אין… ואצבעותי מרטו,    סמורות שגעון האכזבה מרטטו,    שבלים משרבבים על חזוני תרמית    וקול וגורל אין – – – ונזכרתי פתאם:    כמוה היתה אחותה הבכירה    בטרם תזן לקיטור ולחשמל    בגעש עוד סערת נאפופיה:    תפלצת קדומי הראשונים – האלילה – – –        וכקול נחשולים רבים, כדכי כל עשתרות אשדים,    כרן לנהמת כרובי בראשית –    ללא התרברבות ותחרות אולמפית –    מסוף עד סוף כל פדות ותכלית,    רב הענוה וגדל המרד:    מדוי עקדת יחיד עד מרי חזון הנביא    כי רחם את האדם ועם אל משפטים ערך –    פרצת בי, בדמי, מזרח, נשיא ראשון שגיא,    אציל עתיק על דרכי עולם,    ואכתב אז המגלה, מזכרת געגועי לך,    אגרת-תפלה    לאחים-צופים שומרים על תבערת מזרח…       בנכר   נתק מאהלי קדשך, אלי, מה תכסף נפשי    לקנן בין תוים טמירים, חקקום מורי קדם    בארזת מקלעות מקדשים;    ללוט פניה בקמטי פרכת מפטמת קטרת,    ובשם אצבעות רועות וקדשות,    לשוב עוד הפעם ערמה ושקופה וערה    אל ערבות אור כשדים מכורתה– – –    זרו לי דבשות גמלים מריחים ונוהים אחרי ארץ חדשה,    וצלצול כסף לשהרוניהם בחנות שמש מדבר,    ובבשר פלא המרחביה נחומי מסתורים    בערפלי עתים רחוקות –    כי עתה, רזי לי, שופר עתיד ימשך    לפתרוני חל ללא כל רז ושבתון:    בדרכי הגדולה מארצי-ערשי גהץ שכלי בתחרות סנורים,    טפח גאוני בזיוף נצחונות, ובמסוה השלטון התאמר,    עתק לשחק ולשעמום ולמרחקי תבל נבובים,    אם כי נעול לפניו כמאז כל גרעין על כבדו ואפלו,    ועל ספו רובץ מעבר סתום כה, ורחוק מנהו עתה    כבימי רדותו נמלים וסירות שיט.    ולא חלה ולא ידע מה נתמסכן בפקדון חתום זר,    כעבד בפתח אדוניו לבוש שרד בעלים מזהב,    ולחליפות חסדם ושוטם יצפה ללא הבין – – –    אז יש אשר תשאג נפשי שכולת אדונה ומלכה,    אשר לו השלטון הגדול והפתרון,    לשוב אל גאונה הראשון, לפדות מברזל וגחל    אל חופי חידת עדן שנתבדה;    לכרע פרוזה וגאה ומתנדבת לאדונה-אלהה,    מתפקרת קדושה ושלמה,    על עיי מגדלי הוברים בולטים בכחל ליל כוכבים    למול חרמון ואררט    בחולות אור כשדים שוממים…       בשער המולדת   ואחרי יובלי יובלים של מלאכות קדושה    במצות אלהי-ראשון אבותי:    לך לך מארצך וממולדתך –    טלטלות חוזה מוכיח ושליח אדון כל הגויים    לפלשת, לצור ולרומא,    ולמערב כלו על דמו הדהה ואפל,    אשוב אל נוף מכורתי על חופי פרת וחדקל    עם תליי וקשתי ולוחות האדם המעפיל,    לשתים בחמר שנער, נבלתים במי שיחור פלאי,    ובאש ברקי נצח חרתים עם גאלה אדירה ראשונה    על סיני בקדש – – –    הה, אל נדודי, שעקלת דרכי שנות אלפים    לכל הר ולכל בקעה, באשר שם עם ושבט    רועה עדריו וגוזז צמרו ללא רוממות שמך,    וללא לפידך השגיא בדמו,    צו עתה מרגע לרגלי בצקות חצצי תבל כלה    בשפעת ערית חולות לשנער שרתי בקדם,    צו שכחה ודממה לשליחות לא עלתה יפה    לאלהים ולאדם.    על מרום הריך שנקרח שתל שוב את האדם מנכש ומיבל,    את האדם מבראשית;    וצו לי גאלה, אלהים,    וסליחה:    הלא בשטחי לוחותי על מפלת מזבח קדומי    והיה בזרח עליהם שמש אור-כשדים מולדתי    ונמסו לנחלי דמים.       קרבן   ושמה אקריב לך עם כל שחר וברפות השמש    קרבן-תמיד חדש: יום מימי חיי,    שלמתיו עד הנה שכר לחמי וגזי,    וצמאוני לשלטון בעפר שנים שבעים    באשר ישלט עלי אחרי אלפי נצחים.    מעתה אקדישו לך ולשמש    ולדרכי בנצח – – –    אפס כי נתקלקלו חשבונות רבים ונשגבים    מבראשית ועד הלום;    ולא לי להקפיד ולהתריע, אלי, הן חלק כחלק    הפסדנו, ואולי עוד העדפת אתה:    הלא גם מכה ונעלב ישקט הילד וישכח נזקו,    ולא יחטא אבדת אביו הרבה,    החי לנצח בנסיונותיו ובשגגות מכלליו    ולא ירגיע –    אך כתר קט. יש לי רחש סוד, שכלול אחרון,    שמצנעת כשלונו לך ילחש, אב זקן ואדיר,    בנך עיף זמנים ודרכים:    אולי, אולי קם היום לקרוא חג ושבתון    לאדם שנפת בשגגה לשלטון    ומזרז מאז ללא-מוצא דורותיו לקטל –    שקראת כבר, יוצר סער וסלעים,    ללטאה עגבנית חוגגת במלכות דשאיה    ולמרגלית מתפנקה באלמנות צדפה.       פליט   על סף ארצי בתפלה אתחטא    לפני מולדתי ואלהי המתנכרים    וכה אתודע למו:    אני הדור העז, שחלף ועצמותי מבהיקות    מתחת פעמי ארחות מדבר    בחולות קדש, שלטפו כפות מורדים וחוזים    ללא מענה ומרגע –    כי ינוס אחרון נין נשיא שבט בדואים    שפשע במורשת פרזות    מערי שלוה ושדמות שבע שנדח שמה,    כי חשק כפן ימרטט דמיו הנגדשים-רוויים,    וריח מים חיים במהלך שלשת ימים,    ובנפשו יעור געל אבות למקלטי אבנים;    ורדוף חלום פלצות, חנוק כל אסמי שפעה,    וסגור פתרון רק על שבע חומותיו,    נקם קנאות אז לאלהי פרזותיו ישבע,    בעינו ובנפשו אקנן    ולפתח אהלו ארבץ – מזכרת שבועת קדש.        אני נהלתי עדרי צאני במרעי תבל כלה    עטופים וקרחים;    וגבל דמי בצעיפי בקר הגויים    לזבל מעניות שדותם המפריאים,    ובין שפתיהם קלח להחלים נרזות צאנם,    שכרסמו כל לענה מאבוס כהניהם…    ובערב אחרון לגולה נזכרתי:    עוד לא לחך עדרי אני כרי בשן ונהרים,    לא לקק אשדי שיאון והר ההר    כי נאסף בעוד יומו גדול מרבצי פדן וכנרת    להד חליל הרועה ששרך דרכו והתגלגל    ברעם חזון מערבה.        על רבצים זרים פעמוני מערב שמעו חניכי גויים    ואפלט פה להעיר שופר מזרח עתיק,    שנדם אי-שם טרם עת על מצפה-שלד סומר    באור כשדים הקורנת בשמש בראשית.       המלך   נמרד, נמרד! מדוע בושש פרדך היום,    ודרכי הערב כבר נתכנסו אל שקתות התולע    למראשותי אררט.    עוקפים צללי ענקים גזעי ארזים מסדקים,    משפים אזן למרחק ללא הבן חידת הדמי    שרבצה פה אדירה ומסגרה,    על פתח שערי קדם ותולדות גויים;    ותהו ליל לילותים על דרכי אכד אבלות,    וקשתותם למראשותיהם,    ובערקם מלעג סתרים שיצפן סוד כשלון עמים    ונתקלו רגליהם החסנות בגרמי סלעים לא-סלעים,    שם תלבנה עצמות עדרי פיליך בדרך    בואך נינוה הבירה.  ——-     לפנות שחר שבת רגלי: מה קרה לך, גבור,    ביום ובלילה ארך בין הררי נמרים?    המירות קשתך במקל נדודים ולבנים תדרדר    מגאון מגדל מלכות לשנער,    לבסס אהל מך ולסככו מפני שרב ארצך    בלבלב שמשה בתעצומות.    דגרו דורי-דורות נשרים בארז הרך, שנטעת    בטרם צאתך אתמול-תמול לציד;        פסו מגים ואפוד, ואל בראשית שליט ונשגב,    לפניו צדת וסגדת,    נשא על דבשות גמלים ואניות עוא ואילת    אל כל הר וחרשה ומנהרה,    דגה דמיות לרב בחמר, בעץ ובשיש,    עד עיף נקלה ירד ושכן בבשר – חי ומת כאדם,    אל בראשית מתחפש - - -    רק יצבא עוד מעגל כוכבים על זבולך ששמם    רב זהר ואמון לשנער ולמלכה;    ובסרח שליטים זרים על מצעי אטוניך    לסבא דודי בנות אמהותיך ולהשתחץ בתקפם,    וזכר ליל כשדים שאון חגי נעורים קדמונים,    כי ישב נמרד לחג בהרמונו, ובדמו התלכדו בסער    שחוק מצלתים לנערה על משקע מרבדים,    ונהמה עליזה ללביא, שנפגש על ערבות חוילה    את אויבו החסן וזקוף, בחיר נינים לתובל קין…        מה בוששת לבוא, כי חדלו כל אלה, חדלו,    וכנר תט את גוך ובמטך תגרש כפירים    נעורים לפעמי שליטם מקדם?        אהה, כי הלך נמרד המלך, גבור ציד לפני אדוני,    לרעות במרעי השלום נמרים וגדיים יחדו,    ויהי לקלס לננסי צידים בערבות המערב…       המלכה   כי יפצח הרוח שרידי חרבות    וינהק בחליל גבורות שממה,    היא תלחש ברתת: קרן נמרד יריע    בעקבות ראמים.    כי תנים יתנו בתאנת פלצות    בליל נסך קדוש ללבנה שלטת,    היא אזני תפנק:    שמע זמרת קדשות במהר כלה-מלכה    את קטרת בתוליה לגבור.    כי יספק פרת בליל התקדש חג    ללא צלצלים ותשואות מועד    גלי אבל על פני קדרות חופיו,    היא תשיר שיר כלולות לדוד בן נפילים,    שחמק מחרשת אלילות מתעלסות    לריח בנות אדם ראשונות,    ויישן שנת אבירים במערת החרמון    בזרועות נערות מבכירות פרי-פטרן,    שכור בסרן החריף שצנן לרגע    בגלי הפרפר וילהט ויבגר כבד עסיס,    מעגל ומשקד רסוס טללי כימה.    הה, עורה, דוד גבור,    והאזן מנגינת אצעדות    היפה, שליטה בכלות,    בפרשה כפיה בתפלת עגבים,    ובמלקה קשת-רוח את תורה הלבן    ותפטם את דמו בבזכי הזהב    רקח קנאות לאשרה.        מלחכים גלי פרת רשפי ספרוים,    הגולשים מעיני שמירמית המלכה.       כלולות   סלח לי, אלהי, יערותי וערבותי    מהאררט עד שבא ונהרות כוש    אשר העויתי ופשעתי    שלא לצרך:    כי גאו נחשולי נעורי אשרי פתאם,    ולבלבו מלאים ומרבבים.    ומגאותי באלהי הגדול,    ומשפע ששוני בו שמצאתיו בין נהרות עדן,    ועל דרכי כשדים וחרמונים,    ולא ידעתי להזדוג לו זווג דודים באפריונם,    מסכך יריעות משי מעין זרה וקנתנית,    ולא אמצתיו לי על כל במה טלואה בצללי חופי,    ובכל מסגד צפון בין שדרותי,    להחזיקו לי, רק לי, בקנאת כלה רכה,    בקשורי רעית נעורים    במשתה גנה הנעול.        סלח לי כי בנסותך חסד נעורי    לך לך מארצך –    לא השכלתי למאן ולענות,    כי טוב ונעים שבתנו שבת דודים    לעד בשמש כשדים ובלילות סוד לאור.    וברהבי הנבער הזעקתי מן כל הר,    ממגדל ומתרן,    את כל פראי רועים אל חג כלולותי,    ואחלק את דודי-אלהי שבחר בי, רק בי,    השזופה צחורה, חצובת מכורת שישי,    עמהם – עם כלם, כלם    במשתה הכלולות.       מנחה   וזאת עוד זאת הבאתי לכם, ארצי ואלהי,    מנחת קדש קדשים,    אשר הצלתיה ממלתעות עמקי שפה    ברה ורעננה – את שפת קדמי.    והיא, יונת חופכם, נשרה גאה לארזיכם    תמליץ עלי,    כי שמר שמרתיה משכחה ומחלול,    ועל עדנתה, ראשית כל עדנה, אשר לא תבל,    ועל בשמה ארתו בגניכם אשר לא יפוג;    ואשר כאביר נאמן נהלתי אותה    בתכריך שליטות    מפרס עד ספרד ולארצות מגוג ומשך,    ואשר במרודי ובדויי, אסוף חרפה ונדודים,    זקפתי ראש ומעטר שרידי שלהי מלכות,    בבלויי גלומי משיי בתא שבתון,    משירי גבל במועדיה, מרן קדשות בבל,    מזמרות יה על הררי ציון,    ברחש תפלות צרופות, שבלמו שאגת מרדי,    על אדמת נכר שרתי לה כי חם לבבי    קשה צפיה, ללא מחר מחרתים –    אשר לא תראה בשולי טיט הפרך    שדבק בם בזכלי בעוט כל רגל בעלים    עד אשר בזהרה שוב נזקפתי,    ואשוב לחונן שממות מלכותי    אביון – מלך.       עקרה   שפריר ארצי גבר אותי, שעשע אותי,    שממת ארצי קרנה, רנה:    בהתמהמהך כרובי עדני עפו לבקשך,    כי דאגו לך ולי ולתפארת עולם    שלא תנתק.    ובתה נטש עדני: בגד אחרון עפרים    בסבכי ובמעיני.    ועובר ארח קרצן בתמרורי בשורות    שלח לשון רעה:    בשוטך על פני ימי גולה דגלי שח,    מפני גאות סערים טרף,    כי אתה לא פסגתו מעלה-מעלה,    לא תקעתו על ראש מרדך,    כי קם נקם חזונך בארצות גויים    ביום זעמים.        והלך שני בנאום האשמה החזיק:    כי חללת כוס זהבי על כל שלחן חג    ביום נצחון לשוביך,    וחזך חנוק להבים;    כי לא שפכת ארצה רקחי תנחומיהם    ואתנן נסכם לא זהמת,    ולא הכירו בך כל כובשי עמים,    כי ראשית מעינים רחצו רגליך,    ובתולת גפנים לך הבכירה מגדה.    הה, כי לא נהמת אז, כי עפרת בכתר רהבם    ברמץ יחשי שטרם יצנן אתך –    ואני בכור כפירים רביתיך, שלחתיך.        ואני אם ודודה רבת צער ורחמים,    נטעתי יום ויום בעדן חדש שורק,    כי ישגה ענף רם לשחר שובך;    ועוד גנוז אצלי, מימי קדם עתד,    לך דגל שני, וסופת עמים    תקפל למרגלותיו.        ואני לא נרגנתי כל הימים, לא נשבעתי    איבת נקם לנשיא ודוד שבגד,    כי הגד הגד לי: מצפה אתה שם    למשיח,    אשר כל יום ויום גחתי, כפן רחמי הגדול    מפרת ועד השיחור    בנחשולי רחמי-אונים,    ולא הריתיו;    אשר בחבלי נצח חלתי, כי מעי צעקו    מים הקדמוני עד קצוי אחרון איי    בנהמת גאלה לו –    ולא חבלתיו,    כי לא היית עמי פה אלופי, דודי.       מזרח ומערב   ואני ידעתי כל תעלולי זדונך, מזרח,    שרירות יפיך הרעול וזמם האכזריות    אליו ינפצו דכיי רחמיך.    ואדע געגועיך הראשונים אל המדבר,    ואל קדמת תהו נכנף תחת שולי אלך    המסתולל בו במשחק אחרית ובראשית;    ואת כל סגוף חשקך ללבות מצרף אלים,    לחטא ולהרס ולאים באגדות    על מבולי מים ומטרות גפרית ואחרון יום לזעם;    שלא לחמול על זעת עמל האדם,    ועל יתרת חייו ועל ירשת דורות,    ועל כל סלם שראשו לא יתגבר השמימה.        ואני ידעתי מה קשה ומה סמר מטה נוגש    ביד האדון והגבר תחת שמש מזרח.    אך הגד לי – ובדמי יוקד בתבערת נצח –    כל מרד קדשך וחרון חזונך,    ושאגת פדותך לאלהים ולפתרון;    וזה החלותך תמיד לבנות המגדל    בלבטי נפתוליך ללא רחמים ונחם    להריסות זבולי אלהי השקר - - -        ואני ידעתי תפלת כפות אדם    לאהלו ולשדו על דרכיך, מערב.    ואדע כל הכבוד שעטרת אותו,    באשר אדם עמל הוא והוגה    ומתכן מקלט אדם על אדמות;    ואדע כל בטחונך בכל גדר ובכל קנין,    ובכל פתרון קט שחטחט שכל אדם,    ורהב נצחונו ישא לקט קלקל    ממפתן גרנות אין-סוף סגורות על שפעתן.    כי ידעתי עצמת בוזך כל תגרת מזרח פחז    לסער ללא מרגע עד אחרון עדנים,    וכל שאטך דגל אשו לאלהיו הקנא    ומהרס אשר אדם מסכן,    בקומו עליו בתאנות אלה…    אך ידעתי כל השטנה המפעפעת    ללא אלהים וללא דם קנאות וגעגועי תהו    בכל עם ועם בך וזיוף שלומך ואהבתך,    וזה דעתך ערץ ורצח קטן הזעם,    ללא מרד-משפט, כי מקנאת איש באחיו    כי הוקל סבלו זעיר או עסתו טפחה1 יפה,    לא אל ושטן ירקח יין שכרונך,    ובלפיד נצחון צדק לא יאיר נביא לך,    כי מאזני מכלתך ושמץ שמץ חזון,    שטלטל רוח מזרח ביום סער וחרבן    אל לב שבטיך הערלים    יעוררו חניתך.        ואני ידעתי את כל החלום הקטן שיחלם גאונך,    בעזז שרירי רגלך על שיא מונט-בלן    ובעופך ממעל לו,    ואבחר אותך, מזרח...         כך במקור, וכנראה צ""ל תפחה [פרויקט בן–יהודה]  ↩           ",0,1,3,4,0,0
"   	 	 	     עורה, ידידי, מתנומתך –    אשבע בהקיץ את תמונתך.    אם תחזה נושק שפתך בחלום,    אהיה אני פותר חלומותך!         ",0,1,1,1,0,1
"   	 	 	     אל רעם פעמונים – קול קורא לדם.  בם-בם! בם-בם! בם-בם! –  הבקעה העיר! הידמקים  הכריעו לטבח הקהלה – העם  נשא הבזה בשקים.  יומים התגוללו הפגרים בעיר,  בשלישי השליכום הבורה;  ויחללו המקדש (בצואת-חזיר  טמאו כל ספרי-התורה),  ומגדל לו בנו לבן ורם,  ויתנו בו קהל-פעמונים.  והיה בהתפלל הכמר הקם,  והיו לו עונים:  בים-בם! בים-בם!  וישמע האחד מ’למד-הוא""ו',  ויבוא יחידי בלילה וסתו,  ויבוא ויאמר ה“קדיש”  “יתגדל ויתקדש…”  "" ויהי – ככלותו ואתו שם אין  מאדם גם איש, אך הלילה הנם, –  וינהם הפעמון במגדל הרם,  ותענינה המצלות גם הן:  ""אמן!  אמן ואמן!""  וישמע הכמר – הזדרז לשם,  התקבצו המונים המונים,  בא הגמון וארכיהגמונים.  ויזו מי קדש, שרו בקול רם  לתקן את פגם-הפעמונים.  ויען הפעמון במגדל הרם,  בהדר וחן:  בים-בם! בים-בם!  ואולם בלילה עם תקון חצות  התחדש האות:  שוב נאנח הפעמון במגדל הרם  המצלות נאנחות גם הן  בצלצול-יגונים, בצלצול של חן  ""אמן!  אמן ואמן!""       ברלין, 1925       ",0,1,3,4,0,1
"   	 	 	     כצאת אבדן ככוס מלא מסך מבית היין    אל־בית מועד לכל־חי בגאוה נשא עין,    ויאמר: הגד בית מועד, אל תכחד מעבדך    את מי הרביתי למלאות: בטני או קבריך?!        ",0,1,3,4,0,0
"   	 	 	    פרומתוס /ו. גטה, דוד פרישמן       כסה שמיך, צאוס,    בענני עבים,    ואת-ידיך כמו נער    המסעף דרדרים,    אל-אלונים נסה ואל-גבהי הרים;    אכן לי, אם תאבה ואם-תמאן,    הנח תנח את-אדמתי זאת    ואת סכתי, אשר לא אתה בניתה,    ואת כיור אשי,    אשר על דבר שלהבתה    קנא תקנא בי.        לא ידעתי דלים מכם    תחת השמש, אלים!    במפלי קרבן    ובלהב-תפלות    תכלכלו במסכנות    את-הוד כבוד מלכותכם,    וגם הנה רעוב רעבתם, לולא    ילדים עם-אביונים    היו פתאים רבי-תקוה.        בעודני ילד,    טרם אדע צאת ובוא,    הסבותי אל השמש    את-עיני התועה, כמו אמצא    אזן ממעל שם, לשמע את-ריבי,    ולב, כמו לבי,    לחמל אל-הנקשה.        מי הושיע לי    משרירות לב הטיטנים?    מי מלט ממות אותי    ומעבדות?    האם לא אתה לבדך בצעת כל-זאת,    אתה הלב הלוהט וקדוש?    ואת ברכתך הלוהטת על-התשועה    הגשת, אתה הרך וטוב, אתה הנתעה בשוא,    לישן שם במרום?    הלי אני כבדך? על-מה?    המימיך חבשת פצעים    אשר לכואב?    ואם יבשת מימיך דמעות    אשר לנדכא?    האם לא עצבני לאיש    הזמן אשר כל יכול    והגורל אשר נצחים לו –    אדוני ואדוניך?        אם דמית אפוא,    אם אמאס את-החיים,    אברח לשממות מדבר,    יען אשר חלומות פרחי    לא כלם גמלו?        פה אני יושב ויוצר בני-אדם    בצלמי,    דור אשר ישוה לי,    לסבל, לבכות,    להתענג ולעלז    ולבלתי שים אליך לב    כמוני!        ",0,0,2,3,0,0
"   	 	 	    — — ∪ — — — ∪— — — ∪ — // — — ∪ — — — ∪ — — — ∪ —   היה בך שברי1 — ועל ידך2 כבר // ראו משנאי את אשר בי שברו3.    הלכו4 עלי דרך נתיבה5 לעשות // חפצם אשר חפצו — וחפצי אחרו6    אלו תשלח7 אש נדודים בם8 כמו // בי שלחה9 — שעו10 ולשוב מהרו.    למה שכחתם את בריתי? העלו // על לב ידידותי, למען תזכרו!          שברי – תקותי.  ↩    ועל ידך – ועל ידי פרידתך ממני.  ↩    שברו – קוו.  ↩    הלכו ־ ידידי  ↩    דרך נתיבה – משלי יב כח.  ↩    אחרו – דחו. על פי בראשית כד נו: אל תאחרו אותי.  ↩    תשלח – תבער.  ↩    תשלח אש נדודים בם – על פי איכה א יג: שלח אש בעצמותי; תהלים עד ז: שלחו באש מקדשך.  ↩    שלחה ־ בערה.  ↩    שעו – פנו.  ↩           ",0,1,1,1,0,0
"   	 	 	    [ואומר מה בלא] / ר'        ואומר מה בלא אברה    והוא ידאה ענהו צים    ומה יעוף בלי נפש    ולא בשר ענה חצים    ורע טמון בתוך בתים    מסתמים ונתצים    ויגלה, ענה צפע    מבקע ממקור ביצים.        ",0,1,1,1,0,0
   	 	 	     אם תדפק לפתע  על חלוני —  וכי לא אבוך ואשכח  את עלי לעשות?      הן תיעף נפשך  מן הסערות  ותכלה בלילות  אל חופי השקטים.      מחנה על מחנה  תפרחנה מנו הצפרים.      מה תגדל הבדידות  תוך סתוך!      ופתע תדפק על חלוני.     וינה 5.2.1919       ,0,1,3,4,0,0
"   	 	 	         איש עשיר חלה נאנש ויתעלף;  כל הרופאים פה אחד אמרו: חלף!  וכבר החלו בניו  שום עין על קניניו,  וכבר האלמנה בלבבה  על אדות איש אחר חשבה,  ובני החברה אספו על מעמדם  (המה רוכלינו בנפש אדם),  וכבר נאספו ובאו  הלומדים הבחורים  אשר קרא עברית לא ידעו  לצפצף כברברים  מזמורי תהלים;  וכבר ערך הרב להספדו מלים  וישם ציר אל דלתות אמרתו  את הכתוב: לרב תרבה נחלתו.  וכבר העמיק כיסו, הרחיב חיק בגדו  לשום בו שקלי שלמת מספדו;  וכבר גמר בלבבו  כי בזהב התנופה במאת השקל  יעזוב רבנותו ומקום מושבו,  ילך למדינת הים, לערוב מערבו;  יעבר עד מעבר לנהר חדקל  לביא מהדו חלזון לתכלת  וגלומי שש ממצרים לטליתים,  ומהר הזיתים  עפר למתים,  ולהבדלה משבא בשמים ושחלת,  מיריחו הדסים עם כפות תמר  ופרי עצי הדר מארצות גמר;  ובשובו יספר לסכלים ופתאים  מקרים נוראים ומעשים נפלאים  מבני הרכבים נושאי השלטים,  מנהר סמבטיון ועשרת השבטים    ומן המשיח אשר בלבנון…1    ובעוד רוח הרב  בחלום מרחפת  על ארצות ערב  ובני שם ויפת  שב רוח המת אל קרבו ויחי.  הה, כי הכית כל אהביך לחי!  אשתך לא נתאלמנה, בנך לא יהיה מנון,  הרב עזב חלום סחרו, כנעתו,  וישב אל תורתו ולקנאתו,  הלומדים הבחורים  שבו לאחורי התנורים,  ובני החברה שבו בית היין  ויתנו בכוס עין  למצא תנחומים על אבדן תקותם,  וישתו וישכרו ותעל שועתם:  ״נתק מעל חכתנו לויתן,  מתחת החפה ברח החתן!״      על מה־שוא תתאוננו, אנשי החברה,  כי נמלט צידכם  הפעם מידכם? –  הן לחמכם הוא, עוד יבוא יום עברה,  כי מכל יש מפלט לנו בארץ:  ממשכיל מתחסד, מחסיד עם־הארץ,  מבעל־עגלה נוסע בעצלתים,  מחזן מאריך ומכאב שנים,  מרב מחמיר, ממחלת אחרים,  מבנים סוררים וממדיני אשה –  אך מפלט אין מחברה קדישא.  – ״ידענו כי כן, אך מי יערב לנו  כי יהיה רב־חיים אז גבאי־חדש  ואנחנו אלה פה היום כלנו  נהיה השמשים וכלי הקדש?״          המשל הזה נכתב בשנת הרעש אשר הרעיש בעל ״הלבנון״ את העולם בדבר המשיח אשר נגלה בתימן.  ↩           ",0,1,3,3,0,0
"   	 	 	    (פיוט לאחר קריאת המגילה)     קוראי מגלה / הם ירננו לאל,    כי מקום תהלה / היתה לישראל.    אחרי בלותי, / ואני בעיר בבל,    נמשלה עדתי / כאני בלי חובל.    בא זמן פדותי / על ידי זרבבל,    נבדלה קהלה / מעויל ומתגאל –    ותהי סגלה / עם שתיל שאלתיאל.    בא דבר אגני, / החזיק בפור ידו    באדר להרגי – / נהפך להשמידו,    אתנה הגיגי / בו, ואזכרה אידו.    ואמת, נקלה / זאת לאל – וכן יואל    לעשות, וכלה / אדבאל ומגדיאל.    רועצים כעשן / נמשלו בתוך כבשן,    בן אגג ככושן / קם – ושב כבן בשן,    מרדכי בשושן / מר-דרור עלי שושן.    כן שנת גאולה / אל יצו לעם שואל,    עד לבית תפלה / יעלה להררי אל.    מעשים ונסים / שית בך לעד נאמן,    גם בחכך שים / צוף ומן דבר המן,    לך שתה עסיסים / אחרי אכל משמן.    אל, זכר תחלה, / גם שנה המיכאל,    לחזר חלילה / קץ פדות, ובא גואל.        ",0,1,1,1,0,0
   	 	 	    חכם חשוב / ר'       חכם חשוב פתי כילד אשר לא    גדל בחזק יד אבל בחנינה    אם לא תאשר אט מעות פתיים    אצת ואבדת פרי התבונה.        ,0,1,1,1,0,0
"   	 	 	     הם רחקו ממני כל אמון,    ואזנם לא לי היא;    ורק גלגל חנפים מנסר    ברקיעם השביעי.    מה אזעם הדור אשר הקיא    את כל אשר קוה,    הצמא כשכור מתעורר    ומימיו מי-מריבה.    אם ינהם או יבך על אחריתו    באפס כל מעשה —    עוד מעט יפל עיף ופתלתל    ובקלונו יתכסה.        ",0,1,3,4,0,1
"   	 	 	     מלבין, בוקע אור הבקר  עולה השמש במרום,  לאדמה המתעוררת  שולחת היא ברכת שלום.      פה אתהלך ולבי אליך,  קול שירתי נוגה קודר.  את ישנה אינך שומעת,  אינך פותחת למשורר.      שימי גם את שמלת הלבן,  בואי, רפאי נפשי החולה.  את רחוקה – השמש איננה,  את על ידי – השמש עולה!        ",0,0,3,4,0,0
"   	 	 	     סעד את ליבך על שוא– מהומות  יבואוך ותרויח לנפשך  ושורה את מבוא ערב ובקר  וליל סר ויום אפל וחשך  הלא תבין זמן, כי לו פקידים  להסיר הון ועל הסיר לרישך  זמן שוחק, לרע מטוב ומטוב  אלי רעה בעת יחפוץ ימישך  ואם תחכם שחק אתה בחלקך  ביום אמץ לך או החלישך.         ",0,1,1,1,0,0
"   	 	 	     הנה אם והרי בת  שתיהן אוהבות כאחת,  חושקות חומדות אותי אחד,  האבר באם או בבת?      צעירה רכה הבת לאהבה,  האם הולכת ומזקינה;  אהבת זו עוד לא כבתה  וזו טרם התלבתה.      ומוטל אני בין אשים שתים  אחת, אחת מאריכה לשון  זו מושכת באדם תאותה  וזו בלבנונית תמה.      ואני באמצע. ועינן צרה.  מקנאות הן אשה בחברתה  ומה אעשה, במי אבחר,  אם באם או בבתה?      נערה הבת, טרם בגרה,  ואהבת הילדה רטבת ילדות;  איך אטעם טעם נשיקה  שמא בנשקה כונה לבבה.      גוית האם מפקרה לי  ובכל פנת עמדי היא מתלבטת,  היא מרגישה בכמישת פרחה  בבא סתוה, חרף שנתה.      ורוצה במשך נומה  חלום חלומות בהירים,  וקדם הרדמה עם בחור צעיר  מתנת אהבים.        ",0,1,3,4,0,0
"   	 	 	    ופי אול שנת תת""ג ג ͘ אז נגא אלצקלבי מן סבתה ללטלב בת ͘ אר אלצקא[לבה] אלהאלכין פי יום הזימה אלפונת ואסתקר פי מאלקה [ואסתטיעו] אלחילה חתי קתל סריעא פקא[ל] פי ד ͘ לך ולה עמל משהור  ובראשית שנת תת""ג [1043] עבר נגא הסלבי מן סבתה לנקם נקמת הסלבים שנהרגו ביום התבוסה ליד אלפונת וחנה במלקה והערימו עליו ונהרג מהר, ושר על ענין זה, ולו נגון מפורסם  — — È — — È — — — È — — È — /  — — È — — È — — — È — — È —    כמה, אביר יעקב, נפשי לך צעקה  /   בבכי וכמעט עלי כוס ישעך צחקה!    זמם אגג לעשות שם לעמלק – ויד  /  על כס כמו שם חברו את שמו מחקה.    אבד שפיפון אשר גבה לבבו בים,  /  בטח במימיו ובו אש אל באף נשקה.    אחי ורעי, שתה כוסות ישועה, ושיר /  לאל עליהן, והשקני וגם לי שקה!          ",0,1,1,1,0,0
"   	 	 	     נסעתי אתמול נסיעה  נפלאה, נהדרת.  שמח וטוב לי היה,  מצין כל הדרך!      מה אמר? מה אמר ואגיד?  זה היה מחזה לעינים,  כי נהג נהגו המכונית  ארבע ידים!      כן, שתים גדולות ושזופות  היו על ההגה,  על־ידן שתי קטנות ורפות  לא הרפו אף לרגע.      הנהג הגדול, הוא האב,  ויאיר הקטן, בן השבע,  יושב לו איתן על ברכיו,  וידו מסובבת,      יאיר מסובב כמו נהג  ואבא עוזר לו בשקט,  ופניהם קורנות באור חג,  אף אני נהנית וצוחקת.      הדרך שוחקת פרושה  לפני האב והילד.  וגם המכונית, בטוסה,  רוננה וצוהלת.      וכל מכוניות־המשא  מפנות לה הדרך,  וברכת השלום לה ישא  הר ואילן וגם פרח.      עוד מעט, עוד מעט והגעתי  ותם המסע ונשלם…  נסיעה כזאת לא נסעתי,  לא נסעתי עוד מעולם!          ",1,1,4,4,0,0
"   	 	 	    פתח דבר, מבוא הערות ומפתחות מאת יצחק פרץ  [פקיעת זכויות 2038].  המחברת הראשונה 1   [נאם הגבר איתיאל: נסעתי בנדודי מארץ אל ארץ. ופרצני הנדוד פרץ על פרץ. והשמש חמתו עלי העיר. עד שהגעתי לצנעא העיר. ואני לובש לבוש חסרון. ובלבבי שברון ומשנה שברון. אני רעב וצמא וחסר כל. ונושא אזן לשמע “כל דכפין ייתי וייכול”. אבקש אחד מבני הנדיבים. פוקח יד ומשביע רעבים. יריק עלי מברכתו. ויכסני באברתו. והנה המון אנשים. וטף ונשים. ומתוכו קול אנחה ובכיה. תאניה ואניה. ובתוך ההמון זקן דק בשר עני וערום. וקרעיו נלאו לקרם. וחרב לשונו שלופה. וגלגליו כסופה. והוא יזהיר ויוכיח באמרותיו. וימסו ההרים לתקף דברותיו. ויפקד עליהם עוונות. ויזכיר חטאים וזדונות. שייגע האדם בתענוגים וממתקים. ולא יזכר את המעמקים. ירדף בשר ויין. ויכלה את נפשו באין. וכאשר סים התוכחות. ולמד נכחות. העריפו עליו השומעים נדבותם. והזילו אל ידו מטל ברכותם. וימהר המוכיח לדרכו. כי מלא את כיסו די צרכו. ומהרתי אחריו. והלכתי בעקבותיו. עד אשר נכנס למערה. ונעלם בתוכה. ושהיתי בחוץ עד אשר יחלץ את הנעלים. וירחץ את הרגלים. ונכנסתי למערתו. לבקרהו בצל קורתו. ומצאתיו יושב עם תלמידו. ולפניהם גדי צלוי ובקבוק יין לצדו. מוכנים לטחן ברחים. ולצפן בחדרי המעים. ואברכהו ואמר: אלה תוכחותיך. וזוהי דרך נכחותיך? ויכעס עלי בקצפו. ועלה עשן באפו…]     … עד יראתי פן יהרגני באידו. ופן ישלח אל עץ החיים ידו. וכאשר שקט שאונו. ויכבה יקוד חרונו. וישא משלו ויאמר:  אשו שק כסותי לבקש מזוני    ואביא לבבי בכל סוד ועצה.    אשו תוכחתי כרשת לצודד    בתוכה מהירים בחבלי מרוצה.    והצריך זמן רע לבבי עדי בוא    מעונות אריות בקנה ובצה.    ולא בעתוני מצוקיו, ולא זע    לבבי ופגע יגוניו באמצה    ולא שאבה ממקור חטא יחידה    מאוה לתאוה ונפש חרוצה.    ולו דן בצדק זמן לא יחלק    כבודו לאישים מתי בוז ושמצה.    אחרים על הענין:    לבושי שק כמלבוש הנזירים    לבקש לי מזוני על עברים.    ושמתי תוכחתי לי כרשת    אצודד בה מהירים עם יהירים.    והצריך הזמן אותי עדי ל־    כדה נפשי בערמתה כפירים.    ולא נבעת לקורותיו לבבי,    ולא שנו יצורי המצורים.    וכן לא שלטה בי תאות חטא    עשות בה מעשה זדים ארורים.    ואלו הזמן ישפט בצדק    כבודו לא יחלק לחסרים.       הדא אלמוצע כאן נאקצא פתממה יצחק הלוי בן אלעזר רי""ת חסב מא אלתמס מנה.     ויאמר לי: קרב ואכל. ואם אין קום והעבר קול. ואביט אל תלמידו. העומד בסודו. ואמר לו: השבעתיך באשר תקוהו להעביר ממך כל דבר מבאיש. להגיד לי מי זה האיש. ויאמר: זה חבר הקיני נר עוברי ארחות. ונזר דוברי נכחות. ואשוב בדרך אשר בה באתי. ויפלא בעיני אשר ראיתי.   המחברת השניה   נאם הגבר איתיאל: הרגלתי עצמי מעת התפשטתי הלחשים והקשורים. וצנפתי הצניפות והפארים. לחשק בעניני המוסר. ואליו הייתי סר. להחזיק ממנו באשר יהיה לי תפארת בין כל בשר. ועב טל בעת משקה צמא יחסר. והייתי לרב חשקי בו. ותאותי לעדות עדי זהבו. אשוחח עם כל רבים וצעירים. ואשאל מפיהם רביבים ושעירים. ונפשי תהמה עלי. מיחלת לו ואולי. ובעת חנותי בחלח. אחרי חקרי כל אח. טהר־לב ונאלח. וידעתי כל ענין. ושקלתי כל בנין. מצאתי בה חבר הקיני מתהפך בתחבולותיו. ופורש רשת מהתלותיו. לצודד הנפשות במלותיו. פעם יראה במרודים הצריכים. ופעם יתיחש אל נגידים ומלכים. ופעם יגיע ממערכת המשוררים. ופעם ילבש לבוש מלך ושרים. והוא עם תהפוכות ארחיו. והגלות מהתלות שיחיו. יקשר כלילי הוד ויפי. ויביע בפיו מליצה נקיה בלי דפי. ומזמה נעימה. ישים שכל וחכמה. והיה בהוד כליו. יסתיר מעלליו. ולרחב פיו בעניניו. ימשך כל לב לראות פניו. ולמתק מליו. ימלאון משאליו. ואחזיק בשוליו. לנעם מהלליו. ואמשך בחבלי אהבתו. ליקר מדתו ודתו. והייתי מדחה יגוני. ומקביל בשמחה פני זמני. אראה קרבתו יחש ושאר. ומעונו עשר ופאר. וטוב מראהו לי מרוה. ופניו מסחר ומקוה. ונשב יחד על זה הענין ימים אחדים. ישיחני כל יום שירי נגידים. ויעביר מלבי תוגת הנדודים. עד אשר מסכה לו יד העני המנידה. כוס הפרידה. ותסיתהו לגרש ארץ בבל. ולשוט בקצוי תבל. ויחבירהו בסוד עוברי ארח. שפלות נסו אשר היה עליו לטרח. וירק לנסיעה חנית זממו. ויתר ממקומו. ויצען מבין מבקשיו. וימשך אחריו לבי ומורשיו.    לא נכספה נפשי יום נוד חמודותיו    לדוד ולא תאב לבי ידידותיו –    לא מצאה נפשי דוד יערך אליו,    לא בעלי מדות ידמו למדותיו.    ואחרי נסעו. נעלם ממני שמעו. ולא ידעתי לו מחנה. ולא מצאתי בפי איש מענה. ובשובי מנוה גרותי. אל ארץ מולדתי. הייתי בנוה מוכרי הספרים. אשר שם יאספו חרשי השיר והמסגרים. ושם מעמד התגרים והגרים. ומחבר היושבים והתושבים. ומעבר העוברים והשבים. ועוד אני יושב עמם והנה איש בעל זקן ארך לעד ולאות. ועליו שלמות בלות ומטלאות. וישאל לשלום הנצבים. וישב אחורי היושבים. והתחיל להוציא מגנזי שפתו. ברומי חכמתו. להראות בית נכאתו. וייטב לב שומעיו במליצתו. ויאמר לאחד מן היושבים קרוב ממנו:. מה הספר הזה אשר תקראנו?. אמר לו: ספר לאחד מן המשוררים. אמר לו הזקן: המצאת. בכל אשר בספר ההוא קראת. וצפית. באשר ראית. מליצה נעימה. או משל נחמד ממשלי המזמה?. אמר לו: כן, מצאתי אלה השירים:    ועלה שחרי עת נגלתה לי,    ועת התעלפה יומי מאד רד.    בצחקה גלתה טורים כדר או    כעין מן או כשלג או כברד.    כי המשיל השנים. לארבעה דמיונות הם תאוה לעינים. והציב עמודי החן והכסף. על ארבעה אדני כסף. ויאמר הזקן: אוי למוסר אשר נעדר. ואבוי לאור השכל אשר קדר!. חשבת הנחלה בריאה ודשנה. והרזה שמנה. הלא שמעת השיר אשר אסף כל דמיונות השנים. וקורע הלבבות לשנים?. ואלה הם:    עת צחקה גלתה טורים אשר מלאו    מדר וספיר, ונלאה מהללם ספר;    לא אדעה אם תגל דר או בדלח ואם    שלג וברד ומן בטל ודק ככפור.    ויאמר לו: תנה שנים אחרים.    עפרה אשר נבראה ממור, ולבי צרור    יפה, ובחדר צלעי מצאה קן דרור.    תשחק ותראה שני טורים כשני בד־    לח, על שניהם שני תולע ובם מר־דרור.    וייטבו דבריו באזני השומעים. ויהללוהו הכסילים והיודעים. ויכתבום רבם. על לוח לבם. וישאלוהו למי זה השיר ולגלות האמת. ואם בעליו חי או מת. ויאמר: הרימותי ידי לאל עליון, והאמת ראויה לשמע. עליה אין להוסיף וממנה אין לגרע,. כי בעליו מאז הבקר נצב עמכם. וכי פי המדבר אליכם. וכשמע העם דבריו. לא האמינו כי הם שיריו. והוא הכיר אשר חשבו עליו. והבין כי חצי הלעג יורו אליו. ויירא פן יורוהו מתי בוז באבני מליהם. ויחרפוהו פריציהם. ויאמר: אליכם אקרא, הוגי השיר אשר בפז לא יסלה. ורופאי המאמר המחלה,. דעו כי בכור האש יבחן הזהב. ובהוללות האמת יסתר הכזב. ויאמר משל הקדמוני: בעת המבחן והמחקר. יקל אדם או יקר!. והנני עומד אליכם במערכת הנסיון. ובמעמד ההגיון. בחרו לכם המליצות העזות. ובחנוני נא בזאת. ונסו באשר תרצו. וחפשו כאשר תחפצו. ויען אחד מן החבורה ויאמר: אני יודע דמיונות רבות בבית־שיר אחד ולא נבנה בית שני עליו. ולא השיגו ידי הרעיונים אליו. ורבים חמדו עשוהו. ובטחו עלי תוהו. ולא נמצא איש אשר ירקח כמוהו. ואם תרצה למשך הלבבות במאמריך. חבר כמוהו בשיריך.    והנה זאת צורת הבית:    עפרה מבכה לנוד דודה בדמעה עלי    לחיה ותשך בפיה יד מאדמה:    תזרק לעד מחבצלת בדלח עלי    שושן ותפצע דמות אדם באחלמה.    ולא התמהמה כי אם כהרף עין. עד נשא קולו בשיר כמוהו לא ראתה עין. וזה הוא:    יום בקרתני שאלתיה להסיר צעיף    מסוה ולרפא בניבה לב כאב הלח;    אז גלתה סות עננה ממאור הלב־    נה ותפזר בעד אדם בדלח לח.    וכשמע העם שירו הרקוח. אשר בשמן מור השכל משוח. לא קמה בהם עוד רוח. וירכיבוהו במרכבת כבודם. ועטרוהו הודם. ונתנו לו ידם. וכאשר הכיר מהם כי נמשכו הלבבות אליו. ורצו להריק ברכתם עליו. עמד כמחריש רגע אחד ויאמר: שמעו נא, המורים. וחכמי השירים. שני בתים אחרים. והם אלה:    לבשה ביום הנדוד קדרות ופצעה בש־    נים כגזרת בדלח אצבעותיה,    לעשק לבבי תשו אפל עלי אור ומ־    שני בדלח תשוה טבעותיה.    וכשמעם נפלאות מליו. אז רפתה רוחם מעליו. ואצלו מנדבתם עליו. ויאמר אליהם: ועוד אוסיפה לכם שנים אחרים. מכלי פז יקרים. ויען ויאמר:    צעיפה עלי אפה ושערה עלי לחיה    ויפיה וזיו הודה ירנן לשון עלג –    כאפל עלי שחר וערב עלי בקר    וברד בלבת אש ולהב עלי שלג.    אמר איתיאל: וכראותי מוקדי רשפיו אשר התלקחו. ורשפי שרעפיו אשר שלהבת יה קדחו. התבוננתי אליו. ושמתי לבי למעלליו. והנהו חברנו חבר הקיני, ושמחתי על כי זכני הזמן לעמד בסודו. וקמתי לנשק ידו. ואמר לו: מה קרה אותך עד אשר ככה התנכרת. ולעשות כל זה התמכרת. ומתי זרקה בזקנך שיבתך. עד אשר לא הכרתי דמותך?. ויען ויאמר:    ושיבה זרקה בי מתלאות,    וכן בן איש תלאות יהדפוהו.    ואם ייטיב זמן לאיש ביומו    למחר קשתותיו יחלפוהו.    לזאת אל יאמן בברק ענניו    הכי מי אף וזעם ישטפוהו.    ומשכיל עת ינסוהו בני יום    יקבל פעלם לו יגפוהו.    הכי אין בוז לכתם [פז] בעת י־    עבירוהו באש או ישרפוהו.    וילך לו ולא נודע מקומו. ומשך הלבבות עמו.   המחברת השלישית: והיא מחברת הזהובים   נאם הגבר איתיאל: החבירני עם חברים חמודים נוה נחמד. כל הבא עליו ועמד. לא כבתה בו אש מליצות פליאות. ולא בערה בו אש קנאות. ורשפי שנאות. ובעודנו סוחבים שולי ההגיונים. ובוחנים בשיר ונבחנים. ושואלים זה את זה. ומקבלים זה מזה. נצב עלינו זקן אחד עליו בלויי סחבים ואחת מרגליו פסח. ועל סעף אחד פוסח. ויאמר: אליכם אקרא, הנבחרים. הנברים. ופחות. המשפחות,. ייטיב אלהים שחריכם. ויאיר אוריכם!. הביטו לאיש אשר היה בעל דירה רחבה. ויד נדיבה. וחיל ינוב. ובתים מלאים כל טוב. וכרמים ושדות. ושדה ושדות. ונוה מזמן לכל נפש מרה. במטה ושלחן וכסא ומנורה. ולא שקטו קורות הצרות. ומאורעות הרעות. ומוצאות התלאות. ורשפי אש החומדים והמקנאים. וחצי עין המשנאים. עד שאו הידים. וכהו העינים. וייבש המקור. וחשך המאור. וצר ארחי ורבעי. וקצר מצעי. ואתגולל על יצועי. ושאו הארוות מפרדינו וסוסינו. והמכלאות מצאננו וכבשינו. עד חמל החומד לרב אידנו. ובכה השמח לאידנו. וחסרנו לזמן המאוס. ההון הכמוס. והטוב העמוס. ונתון הלבוש והסוס. והצריכנו הזמן הרע. אשר כארי כרע. והדלות אשר ישפיל ויוריש. וכצפעוני יפריש. לנעל מנעל המרודים. ולאכל פת לענה על מצות ומרורים. והסתרנו העניות. והדלות. וכחלנו עינינו בפוך הדמעות. וירדנו מן הגבעות. ושכנו בבקעות. ושכבנו לארץ נער וזקן. ושכחנו מטות השן. ומתק לחכנו לשכן בארץ צלמות. ובושש ממנו יום המות. ועתה היש בכם בן חורים מרפא. או נדיב עומד על מצפה?. כי נשבעתי בחי אשר הגלני ממשפחתי. ואנשי תפארתי. אם יש לי מעוג. לבנים עורגים כאיל תערג. אמר איתיאל: וכשמעי מליו נכמרו נחומי לו. והמו מעי לצירו וחילו. ורציתי להקיר מי שכלו. והוצאתי מכיסי זהוב. זהוב חביב ואהוב. ואמר לו לנסותו: אם תוכל בשירך לשבחהו. קחהו. וישא משלו. בחין ערכו. ולא התמהמה עד כה ועד כה. ויאמר:    ראה חרוץ ירקרק לא יסלה    בכל חפץ ולב חומדיו יכלה.    קצות ארץ ישוטט ואפסים    ומפליא לעשות הפלא ופלא.    נעים שמעו לכל אזן נגינה,    ופוך אורו כסות עין יגלה.    במראהו לאיש שבע שמחות,    ועל כן כל אנוש פניו יחלה.    כאלו נאצל מן הלבבות,    לזאת יכסף לבב איש לו ויכלה.    והוא יחש ומשפחה ליחיד,    ובו יתאמצו איש רש ונקלה,    ובו ישאב אנוש מימי שמחות    ובלתו מי בכי ישאב וידלה.    וכמה שר וטפסר יעלה בו    לרום חפצו ותאותו ימלא,    ומתענג אשר לולי כבודו    יהי גלמוד ומתאונן ואולה,    וחיל יגון חלשוהו צבאיו    בעת כי נפגשו אלה באלה.    וכמה דל, ועשיר בין משנאיו    ואין חומל עלי עניו, וחולה    גאלהו והרבה את ששונו,    ואידו האביד החל וכלה.    ביד חפצו בני אדם כבושים,    יכבד עם ועם יבזה ויקלה.    פעמים יהיה מוליך ומביא    ועתים יהיה מוריד ומעלה.    ובו כל איש בטוב ימיו יבלה    ומבר אמתחותיו בו ימלא.    ועת כי ימעטו דודים ועוזרים    יהי עוזר לכל נדח וגולה.    אמת לולי ירא אל אמרה: הוא    אדון הכל ורם על כל ונעלה.    ויט ידו בהשלימו שירו ויאמר: כאשר מצאת את אשר אוית. מוצא שפתיך תשמר ועשית. ואניף הזהב תנופה. ואמרתי: יהי לך בלב טוב ועין יפה. ויקחהו ויאמר: רפאת יגוני. ברוך אתה ליי!. וישנס ללכת מתניו. אחרי אשר סרו יגוניו. ומאשר גדל בשירו משושי. הוצאתי זהוב אחר מכיסי. ואמר לו: אם תחרפהו. תאספהו. ויען ויאמר:    אבוי לו נאלח נבזה ונקלה,    כצל עובר והוא נודד וגולה!    אשר יראה שני פנים כחנף    בלב ולב וישפיל כל מעלה:    ומראהו דמות חשוק ביפיו    וכחושק ירקרק הוא וחולה.    ובעדו יחטא כל איש ויונה    ולעשות רע בחטא ידו ימלא.    ולולי אהבתו לא יהי נ־    הרג אדם עלי הונו ונתלה,    ולא היתה מריבה בין שנים    עלי ממון לבב אישים יכלה,    ולא נחבא אנוש מעין מקנאים    ומחומד עשות יגדיל ויפלה.    ובו מדות מאד רעות אחרות    לכל חוקר בעין שכלו וגולה:    וירחק ממתי ישר ואכן    פני זדים ועריצים יחלה,    וישקיט כל בזוי עם על שמריו    וישים בן יקר נדח וגולה,    הכי לא יעזר בצר בעליו,    אבל אותו ביד אויביו יכלה.    אמת אשרי נדיב לב ימאסנו    ואל יתאו לחברתו ויכלה!    אמרתי לו: מה יקרו שיריך!. [ויאמר לי:] ואתה אל תשכח נדריך. ואתן לו הזהוב השני. ואמרתי לו: זכר אהבתי ואל תנשני. כי הוצאתיך ממאסר על ידי פדיום. ובשתים תתחתן בי היום. ויחבירהו אל הראשון ונפלו חבליו בנעימים. והיו תואמים. וילך לו והוא משבח הנוה ושוכניו. ומודה טובת מחונניו. אמר איתיאל: ויורני לבי כי הוא חבר הקיני זקן האשמה. ולכתו כאיש פסח בשקר ובמרמה. ואמר לו: רמאי, כבר נודעת במליך הנכוחים. ועתה ישר רגליך הפסחים. אמר לי: האתה איתיאל?. תשא ברכה מהאל!. ואמר לו: אני מחבריך הראשונים. וממידעיך הנאמנים. ואתה איך התנהגת עם ילדי הזמנים?. ויאמר לי: התהלכתי עם הזמן בשני עניניו: פעם בהנחה. פעם באנחה. ועת לשחק. ועת לדחק. ואמר לו: מדוע שבת כאיש פסח מאז הבקר?. ולא נוה לנדיב שפת שקר!. ויתעצב למלי. ויאמר אלי. וישא משלו ויאמר:    אלך כפסח למען אהיה    שלו בתענוגים וגם שמח.    עול ונבלות אשבעה תמיד ואת־    הלך מתעתע כאיש פקח.    אמר למאשימי: שאו חטאי! ומי    יאשים עלי חובו אנוש פסח?   המחברת הרביעית: והיא מחברת החברה   נאם הגבר איתיאל: צענתי לארץ כפתור. בשנת גלות המחסה והמסתור. ואני בכחי אז. וחיש לא גז. ועל יובל העשר יפרחו עלי. ויד אלהי טובה עלי . אסחב מעילי הנאות והנחות. ואשאב מים בששון ממעיני השמחות. ובנסעי ממכון רבעי. ועל כנפי פרוד רפדתי יצועי. נצמדתי עם ידידים רחקו מן המרי והמריבה. ויינקו שדי האהבה. עד נשתוו בענינים נחמדים. והיו לאחדים. והיינו נוסעים יחד בחברה חמודה. ולא נרכב כי אם סוס דוהר ומרכבה מרקדה. ובחנותנו בנוה. ואל בית נלוה ונקוה. היינו ממהרים להריץ המרכבת. ולא נתמהמה לשבת. ולהאריך במחשבת. ונועצנו בלילה אחד להלך בדרכנו. ובת לילנו. עוד התעלמה בקדמותה וקדרותה. ולא ננערה מנערותה. ונלך הלוך ולא שקטנו עד אשר זרקה בה השיבה והזקינה. ושערת קוצותיה הלבינה. וכאשר עיפה נפשנו מן היגיעה העצומה. וקוינו לנוח בחיק התנומה. מצאנו ארץ דשנה רעננה ונבחר אותה מרעה לבהמות. והנחה לנשמות. למימי מנוחותיה. ונעם רוחותיה. הנושבות מארבע רוחותיה. וכאשר ישבה החבורה. ושקטו הקולות ענות חלושה וענות גבורה. שמעתי איש קרוב ממני אומר לחברו השני:. הודיעני. איך תתנהג עם חבריך ושכניך. בכל מעשיך ועניניך. אמר לו: אשמר שכני. ואלו ישכני. ואגמל אהבה . לגומל איבה. ואגמר החובה בחבה. ואסבל טרח הדוד. ולו ישרפני ביקוד. וארים אהובי. על בן אבי. ואשמר בן גילי. ואם הרע לי. וימעט בעיני גמולי. לאורח הבא לי. וארוה בטובי. כל הדבק בי. ואעלה חברי. למעלת גבירי. ואושיב ידידי. במושב נגידי. ואפקיד חסדי. אצל דודי. ואתנדב בשלי. למתחבר לי. ורכות אענה. לאויב ולשונא. ולשלום אשאל. למי שם אהבתי לאל. ואסתפק ממתי סודי. במקצת כבודי. ואקל מגמולי. אשר יביאו לי. ולא אשים חמסי. על חומסי . ולא אדרש נקמתי. למבקשי רעתי. אמר לו חברו: אוי לך בני ואין לאיש להוקיר כל עקר . כי אם ליקר!. דע כי אני לא אתחבר. כי אם לחבר. ולא אקריב. אשר בי יריב. ולא אכבד. לאשר בקלוני מתכבד. ולא אתנדב באהבתי. לבוחר איבתי. ולא אמוש מהכרית. מפר ברית. ולא אתקרב. כי אם למקרב. ולא אחלה. פני איש חפצי לא ימלא . ולא ידבקו ידידותי. במי ינתק עבותותי. ולא אשבח בחין ערכי. מי לא ידע ערכי. ולא אגמל קרבתי. לבוזה חברתי. ולא אתנדב בדדי. להפך ממעבדי. ולא יקרב ממני. כל מי ישטמני. ולא אטע חסדי. בערוגת שודדי. ולא אשמח בתת הוני. לשמחים ביום אוני. ולא אשאל מרפא לכאבי. כי אם מאוהבי. ולא אשליט על אחותי. כי אם מרבה טובתי. ולא אשים תוכי כברי. למיחל ליום שברי. ולא ארבה תפלותי. על איש כילי. ולא אלביש תהלותי. למי יפשיט מחלצותי. כי כאשר תגמלני יהיה גמולך. וכאשר עשית יעשה לך. ומי יכריחני שאפתח יד ותקפץ. ואחפץ בך ואתה בי לא תחפץ. ואגמל באהבה על אף וחמה. ואני לשלום ואתה למלחמה. ואני לכבד ואתה להבזות. ותחנונים אדבר ותענה עזות?. ומי גזר עלי שירעפו נוזלי שמי על יבשת. והיו שמיך נחשת. ואגל[ה] ותחבא. ואאיר ות[כבה]?. חי יי אם יהיה כן. רק ענינינו במישור נתכן. ונשקל מעשינו בשקל הקדש. העשיר לא ירבה והדל לא ימעיט בתרומת הקדש. וכמפעליך יהיו מפעלי. וכפי גמוליך אשיב גמולי. עד יכבש כל אחד ממנו יצרו. ואל יונה את חברו. ולמה זה אשית נפשי בכפך לנגעני. ולא לענגני. ואשים חרב בידך להרגני?. ומדוע אעזרך על קלוני. ואמשך אחריך בהשפילך גאוני?. ואיך יהי משפט צדק בינינו בהיותי נחלש ואתה חולש. ולבי נכבש ואתה כובש?. ואיזו חברה תנעם בתנואות. ואיזה בן חורים ירצה להשפיל עצמו ולהכאות?. ומה נמלצו שירי אביך. מדבש לפיך. באמרו. בשירו:    אני גומל לכל חושק בדדי    כפי מעשיו ולא על פי רצונו;    ובמדה אשר מדד אשלם    ולו היה סאון רעש סאונו;    ולא אחסיר מאומה מגמולו:    כפי מדת כבודו או קלונו;    וכל דורש ארות מני גמול טוב    יהו אורה אשר נטעה ימינו.    ולא ארצה להונות איש, וכן לו    יהי יתרון ידידיו כיתרונו.    וכמה מחליק שפה יחשב    הכי לבי בדדיו יאמינו    ויחשב כי אהבי אתנה לו    בלב שלם, וסודי לא יבינו.    ולא הכיר בסכלותו הכי אפ־    רעה חוב החברים מין במינו.    לזאת תמיד מאס כל מי יבזה    חבריו וחשב ישנו כאינו;    וכל מי אהבתו נאלחה    נטה מנהו לבל תבא ברסנו.    ואל תכסף לאהבת איש־הקלה    ויחשב אותך נצרך להונו.    אמר איתיאל: וכעמדי על סוף הדברים אשר דברו שניהם. רציתי להכיר פניהם. וכאשר עלה השחר. והלבינה קוצתו כצמר צחר. השכמתי בטרם יעורו. והעינים יאורו. לחקר על דמיון הקול אשר בלילה האזנתי. והבינותי לכל הפנים והתבוננתי. עד אשר ראיתי את חבר הקיני ובנו מדברים איש לרעהו. ודרך תבונות יודיעהו. אז ידעתי כי הם היו באישון לילה מספרים. והם המדברים. וקרבתי אליהם קרבת בוחר בחמודות מליצותם. וכואב למלבושיהם המטלאים וחליצותם. ופיסתי מהם שיתחברו לי. ותהי ידם שולטת בכל אשר לי. ושבחתי לאנשי החבורה חכמתם. ומעלתם. ואעיר הנפשות הנדיבות. והידים הרחבות. לעזר אותם עד אשר נמלאו בר כליהם. והתחברו אנשי החבורה אליהם. והיה מקום תחנותנו קרוב לאחד הכפרים. ורואים בעינינו עשן התנורים. ובנין הערים. וכאשר ראה חבר הקיני כי נמלא כיסו. ושבע כרסו. אמר לי: גופי שחר מני חרב. וחלאת גופי גדלה ותרב. ועתה אלך ברשותך עד העיר הזאת להיות מרחץ. ואכנס במרחץ. אמרתי לו: טוב דברת אבל מהרה שוב אלינו. ולא תטה מעלינו. אמר: לא אחליף מליך. וכהרף עין שוב אשוב אליך. וימהר. כסוס דוהר. והוליך בנו אחריו [ובו] גער. ולא אחר הנער. ואני לא דמיתי אשר דמה. ולא חשבתי כי רמה. וכי לברח היתה סבה. ועשה בעקבה. ויקווהו כל החבורה ולא נעשה פתגם. כמו המקוים ראות הירח בליל חגם. ושמנו בעדנו צופים. על כל דרך נשקפים. עד אשר השמש נטה לרב. ופנה לערב. והשביענו נדודים. וחכינוהו כחכי איש גדודים. וכאשר הוחלנו עד בוש. ועשתה השמש מכסות אדמדם בגד ללבש. אמרתי לחברי: מאז הבקר התאחרנו. ולארצנו לא סחרנו. ועתה נודע כי זה האיש רמנו. בלכתו מעמנו. ועתה קומו ולכו לדרככם. ואל יהי כחמר היוצר הפככם. ואקום לאסר בהמתי. ולרתם מרכבתי. והנה כתוב בחיק הרכב. ובמקום ישיבת הרוכב. בכתיבת חבר הקיני וכה אמר:    ידיד נפשי ומבחר כל ידידי    ומחזיק בין מתי סודי בידי!    לאט, אל תחשב־נא כי למען    מאסתיך אני מרחיק נדודי,    אבל דתי: בעת ארוה וידי    אמלא יפשטו בחוץ גדודי.    אז הודעתי לחברי כתיבתו. למען לא יאשימו אותו. ויתמהו כלם למעשה תעתועיו. ויאמרו: ברוך שהצילנו מ[פגעיו]. ונכין למחוז חפצנו המהלך. ולא ידענו אנה הלך.   המחברת החמישית: והיא מחברת האורח. אשר  מנוה אל נוה כצפור פורח.   ואני הגבר איתיאל הייתי בבצרה בליל אחד ותמונת הלבנה באור הלילה האירה ותופיע. והסהר כחצי צמיד על חוג הרקיע. והייתי עם חברים ינקו חלב המדע. וסחבו שולי שכלם על כלכל ודרדע. אין בהם נפתל ועקש. ואין לכל אח באהבתם פח ומוקש . רק יקרב אליו כל מתחבר ואהבתו יבקש. ותדד תנומתנו. בלילה ההוא מעינינו. עד נסתר הירח מפנינו. וכאשר הטה לילנו. כנף האפל אלינו. וכבדה יד השנה עלינו. והכבידה עלינו. שמענו קול דופק אמרי מליצה ישקל. ותמונה איננו רואים זולתי קול. ונאמר: מי הקורא בקול המלה. באישון לילה ואפלה?    ויען ויאמר    שלום בבית זה ועל כל יושביו    תמיד, ואף אל יהדף כל אויביו!    יד האפלה שלחה לכם אנוש    נגש ונענה כי בני יום אורביו.    נודד וגולה מדחי אך אל דחי,    צפד במר עורו וחדלו אוהביו.    אותו יגונים כפפו עד שב [כמו]    סהר בראשיתו וצירים סובביו.    נתן מגמתו חסות תוך צלכם    נכסף לפת לחם לרפאת כואביו.    נא רחמו תושב ואורח אשר    ממחצב ארצו מצוקים חוצביו.    ירצה ויסתפק לאכלה באשר    נמצא, וצור ישיב גמול למקרביו.    ובעת אשר יסע יספר חסדכם    עד יהיו ימים במצחם כותביו.    סליק    אמר איתיאל: וכאשר משך לבנו בלקחו. והגיד לנו האדם מה שיחו. ידענו כי אחרי ברקיו נשיאים . בגשמי שכל מלאים. ומהרנו לפתח הדלת בלב נחוץ. ואמרנו לו: בוא, ברוך יי! למה תעמד בחוץ? . ונאמר לנערנו: רוצה. ותן מה יש תחת ידך או הנמצא. ויאמר האורח: נשבעתי בחי אשר שלחני להסתופף בצל קורתכם. אם אכל מפתכם. עד שתשבעו לי. שלא תטריחו בשבילי. לזמן שום דבר למאכלי. כי האכילה תביא על האוכל מכאובים. ותמנע ממנו מאכלים רבים. ויש עת אשר תהיה אכילתו סבה לרב מכאובו. ויחלה בו חליו אשר ימות בו. והלא נאמר במשל המושלים. ובעלי המלים. כי אכילת הערב אינה טובה כי אם למהר האכילה בין הערבים. וימנע לאכל בלילה כי יחשיך העינים. ויבאיש המעים. לבד אם תבער בלילה אש הרעב ותדד תנומה מאישון. ואיננו מניח לו לישון. אמר איתיאל: וכשמענו אמריו. ישרו בעינינו דבריו . למען אשר הבין ענינינו. וידע סוד רעיונינו. ועשינו חפצו כאשר שאל ממנו. ובבוא העבד הרץ. והנער רץ. והדליק לנו הנר הבטנו אליו והנהו חבר הקיני, ואמר לחברי: אשריכם. מה־טוב חלקכם בחברכם!. הידעתם כי כביר מצאה ידכם. ובסוד החכמה תחד כבודכם?. הלא אם אפל סהר המרומות. דעו כי דרך סהר המזמות. ואם נעלם מאור הרקיע. מאור השיר הופיע. וכשמעם דברי נדדה שנתם מעיניהם. ויין השמחה הולך למישרים בין אבריהם. והרחיקו מנוחת השנה אשר אהבוה. ושבו לקדמות שעשועיהם אשר עזבוה. וחבר הקיני מתעסק בעסק גרונו, וכאשר כלה לאכל. וללחך הכל. אמרתי לו: האכילנו גם אתה ממנעמי משליך. וממגדנות מליך. וספרה לנו מאשר ראית ושמעת. בארצות אשר התהלכת. ובדרכים אשר דרכת. ויאמר: ראיתי נפלאות. ופגעתי נוראות. אשר לא ראו העינים. ולא שמעו האזנים. אבל לא ראו עיני פליאה כאשר ראיתי בלילה הזה בטרם בואי אליכם. ועמדי עליכם. ונשאלהו על המראה הנוראה. אשר ראה. ויאמר: כי תלאות הזמן הנוראות. השליכוני לארץ הזאת. ואני רעב וצמא. יושב והומה. וכאשר נחבאה השמש מראות. וחשכו הרואות. באתי לשוטט על הבתים ולבקש מלון לנפשי הנמוגה. או לדרש פת לחם ועוגה. וימשכני הרעב. הנתעב. לעמד על דלת אחד הבתים. ואשא משלי ואמר:    שלום עלי חונים בבית זה,    משמן כבודם אל יהי רזה!    נא רחמו נקשה יליד ארח    דחוי ביד אפל, ולבו זה    יהמה ברעב זה שני ימים    עד עם דמעיו מי בכי יזה.    ובארצכם יביט ואין מכיר,    גם על שמאל יפנה ואין חוזה.    האם בבית זה אנוש נדיב    יאמר: קרב כי חפצך תחזה!    סורה, אדוני, סור למאכלים    וטעם לך מהדבש הזה?    סליק    ובהשלימי השיר ואני משתאה. יצא אלי נער יפה מראה. ויענני:    וחי הרב אשר הורה נכוחות    ושם מלון להולכי הארחות,    בביתי אין לאורח יהי בא    לבד הניב ובית מושב להנחות!    ואיך יכניס לביתו אורחים מי    שנתו נדדה מרב אנחות,    ועצמותיו הלא יבשו ברעב,    וימיו הם בחסר כל טפחות?    ואמר בשמעי [מליו: מה אעשה] בבית ריק. ובעליו כגפן בוקק?. [אבל אמר לי,] בני, מה שמך. כי משכת לבי בשכל [מליך. וי]אמר לי: שמי חבב מבני רעואל המדיני. ו[אלון ב]צעננים מעוני. ובאתי אל העיר הזאת אמש. כבוא השמש. אמרתי לו: הוסף לבאר דבריך. יאיר אלהים מאוריך. ואל יכבה נרך. אמר: הודיעתני אמי אביחיל. והיא כשמה אשת חיל. כי היתה בעולה לאיש ושמו חבר הקיני. היה במשרה אחד ואין שני. וכאשר הרתה ממנו. ברח והנה עד עתה איננו. ולא נודע אם הוא חי או נבכנו. אמר חבר הקיני:. וכשמעי האותות אשר קראו לו ולי אני ידעתי באמת כי הוא בני. ולא התודעתי אליו לקצר ידי. ונפרדתי ממנו ובכבדי גחלי יקודי. והלכתי בנפש נבוכה. ועין בוכה. ועתה, אחי ורעי, הנהיה כדבר הגדול הזה. או הנשמע כמוהו? אמרנו לו: לא נשמע כזה. לא במראות ולא במחזה. ויאמר לנו: כתבו לכם זאת הפליאה בספר דברי הימים. ובעט ברזל חצבוה לעמד לימי עולמים. ולקחנו העט והדיו. וכתבנו פליאות קורותיו ועניו. ואשר קרה לו עם שתילו ופריו. ונאמר לו: מדוע לא תקרב לך ילד שעשועיך. ובנך אשר [יצא ממעיך?. ויאמר:] בעת ירבה הוני. יקל עלי להק[ריב אלי את בני. ונאמר] לו: ואם תסתפק במעט להיות [לך מכלת .] קבץ לך מן החבורה כפי היכלת. א[מר: איך] לא אסתפק בו וכל נצרך אשר לא יסת[פק] במעט. משגעון לא נמלט. אמר איתיאל: וישם על דבר פינו משמר. וכתב עלינו שטר. והרבה להודות. ולערך תודות. עד אשר מעטה בעינינו. נדבת ימיננו. ויהי אחרי כן החל לספר לנו מליצות. אשר יחפירו ברקמתם המשבצות . עד אשר עלה השחר והיה הלילה ההוא אות לדורים. וקראנוהו ליל שמורים. וכאשר נגלו פני החמה. רץ ביד רמה. ויאמר לי: בוא ונפרע החובות. ונחבש המכאובות. כי נמס כבדי. וגדל אידי. לבני יחידי . ואלך עמו לעודדו. ולהיות מליץ בעדו. עד אשר קבלנו הארחות. והתעוררו עליו השמחות. ונסו יגון ואנחות. וכאשר ראה הממון בכיסו. האירו פניו וסר כעסו. ואמר לי: יכפל אלהים שכרך על הליכת צעדך. ותשאר לשלום בעודך. והאל יגן בעדך. אמרתי: הלוך אלך עמך. לראות בנך הנקרא בשמך. ובך נסמך. ויבט אלי ויען ויאמר:    נפתה במלי לבך א[ך דע    כי רק כסיל] יאמין לכל דבר.    לא חשבה נפשי הכ[י יס־    תר ממ]ך רשעי ואם גבר.    כה יעשה לי יוצרי אם [לי    אשה] ואם לי בן ובת או בר,    רק לי בתבל עניני ערמה,    [לא] נעשה כהם ולא חבר,    נלאה לבב כלכל הכילם, גם    דרדע וחכמתו כצל עבר.    שמתים כמו סלם להשיג בם    לבי לתקותו אשר שבר.    לו אטשם אמות בחסר כל.    רגע ובחיים אהי נקבר.    על כן, ידיד, אל תאשימני    ומחל ואל תקצף ותתעבר.    סליק    ובהשלימו הרחיק ממנו נדודו. והבעיר בלבנו יקוד פרודו.   המחברת הששית: והיא מחברת האגרות   נאם הגבר איתיאל: נקרא נקריתי במערכות המבינים בארץ עיפה ועפר. והם זוכרים כל יודעי ספר. ונוסדו כלם. ונועדו שכלם. כי לא נשאר בכל הדור הזה מי יפליא לעשות בשיריו. או יחדש מנהג חדש במליצות אמריו. אבל דור החכמים הקדמונים היו יכולים עשוהו. אבל לא קם כמוהו. והבאים אחריהם [אפס מעשיהם]. רוח ותהו נסכיהם . וילאו לעשות [כמעשיהם. ולא עלתה] על לב איש . מליצה ב[תולה אשר לא ה]יתה לאיש. וכל גבורי המלי[ם והמליצות בדו]ר הזה כאין יחשבו. ומכתבים [עמל כתבו]. ולא יוכלו להביא בחבור אגרותיהם אשר יחברוהו. דבר אשר יאמר ראה זה חדש הוא. ואלו ידמו במדע. לכלכל ודרדע. ולא יוכלו לחדש דבר. ואשר יחדשו לא לזרות ולא להבר. ושם נקרא איש יושב בירכתי הבית נחבא. בעל שיבה. והוא שומע מאמר כל איש ואיש. ויהי כמחריש. אבל היתה שתיקתו מעידה על מצפוניו. וכי הוא רובה יכונן חציו. על יתר בסתר. ובחשך בתים חותר. וכאשר גלה כל איש צפונו. ומטמונו. ושקטו הלשונות. וחדל כל איש מענות. ויפן אל החבורה ויאמר אליהם: דעו כי גדולות דברתם. ולשחת העמקתם. ומדרך הישר רחקתם. ורוממתם הגופות הבלות על החדשות. ושמתם יתרון לעצמות היבשות. והללתם המתים החול[פים . וא]מרתם כי הם בשכלם עודפ[ים. וחללתם] דורכם אשר בם שעש[ועיכם. מנעור]יכם. ויחד שדי חכמה [ינקתם]. ודעת התבונה חבקתם ונשקתם. [ומאסתם] אשר גלו ידי המזמות. מן המלי[צות הנ]עימות. והמעלה אשר לבחורים. על הזקנים המשוררים. מן הבאור הנבחר והמעלה. והצחות אשר בכתם לא תסלה. והלקח. אשר יערב מיין הרקח. והדמיונות המתוקות. והאגרות החשוקות. והמזמות הנעימות אשר במעבה השכל יצוקות. ועל הלבבות חקוקות. והחרוזים המשעשעים . והמשלים אשר יורו התועים. והם אצולים מלבב בעלי דעים. ואם תביטו בעין שכלכם, ילדי אמונים . תראו כי אין יתרון לראשונים על האחרונים. כי־אם הענינים הדרוכים שבילי חמודיהם. והאסופים נפרדיהם. והמקבלים מהם לקדמות זמנם. לא ליתרונם. ואני יודע בדור הזה איש בעת שירים ירבץ. בגדי שש ישבץ. ואם יבאר כל סוד נחמד. ירקם רקמת שרד. ואם יקצר. [מבחר המ]ליצה בידו כלי חמר ביד היוצר. [ואם יאריך מליו]. יבהיל כל הנצבים עליו. ואם [כנשרים יעלה] אבר. על הכל יגבר. ואם ישיר [רגע. ירפא] במליו כל ציר וכל נגע. ויאמר [ראש] הקרואים. וגביר המליצים הנ[פלאים]: מי בעל אלה המדות. ואדון כל אלה החמודות?. אמר לו: הוא בעל דינך. ונצב לפניך. ואם תרצה לנסות תנסה מכיל בכל מענה. וקרא אליו ויענה. אמר לו האיש: דע כי הצפרים. לא ישובו בארצנו נשרים. וההפרש בין הכסף והבדיל. נקל להבדיל. וכל מי ערב לבו לגשת למערכת הנסיון. עטה כמעיל בזיון. ועל כן אל תעלה במזבח המליצה במעלות. ואל תרצה ערותך לגלות. וקבל לעצת יועציך ומוריך. והמעט בגדיך . ויאמר לו הזקן כי כל לב יכיר די שכלו. ובעלות השחר יסור אפלו. ויחשבו החבורה במה ינסוהו . או באיזו תשובה יענוהו ויענוהו. ויען אחד מהם ויאמר: הניחוהו בגורלי. ואשליך עליו טרח הענין אשר קרה לי. ואם יוציא משפטו לאור. וישים מעקשיו למישור. [הוא נאמן] בדבורו. ויצדק בחבורו. [ויאמרו לו: טוב] הדבר אשר דברת. ויפה דנת [ואמרת].  [ויקם האיש] ויקרב לזקן ויאמר לו: דע כי אני [מבעלי סודו]ת. שר העיר הזאת. וחייתי בארצי. [במחוז] חפצי. במלאכת ידי. במעוט אנשי וילדי . וכאשר כבד עלי על הילדים. ושב עדיי בגד עדים . באתי אליו מאדמתי. בתקותי. ונחמני. ורחמני . וקראתיו להלוותי. ולהרוותי. ובשרני כי בהפרדי מעמו יאיר שמשי. וישמח נפשי. וימתיק רושי. וירים ראשי. וכאשר רציתי להפרד מעמו נשבע כי לא תצטיד ממני צידה רבה או מעוטה. ולא אעזר אותך בפרוטה. עד שתחבר לי בטרם הליכתך. אגרת תספר בה כל קורותיך ואודותיך. ותבאר כל מלותיו. והתוית תו. ויהיו מהאותיות הנקודות מחצית אותותיו. והיו לים המליצה תוצאותיו. וכשמעי דבריו אחזתני רעדה. ונפלה עלי חרדה. וזה כמה אני הומה. ועל מעין המליצה צמא. ומהיום שנה. נמר ריח שכלי ושנה . ואפצר עם רעיוני. לעזר ללשוני. על באור הגיוני זאת האגרת. [שהי]א סוגרת ומסגרת. ולא אמצא לקח נמ[לץ. ורעיון נמר]ץ. וכבר פיסתי בעלי השיר [ומחברי הא]גרות לעזרני. וחיל לאמצני. ולא [היה מ]ענה בפיהם. וקצרו רעיוניהם. ו[שלחך למע]ני האל ואם תצדק לנו בדבריך לא נגענוך. וכי יבא דברך וכבדנוך. אמר לו הזקן: דע כי מצאת מעין מתגבר. ופגעת במי חילים יגבר. וארזי אל ישבר. ויחריש רגע כפי אשר העיר זממיו. לחבר לשמיו. ובקע שמיו. להוריד גשמיו. ויאמר: קח לך הדיו והעט. וכתב אשר תלקט. מפניני אמרי. ועניני דברי.  אמר יהודה בן שלמה אלחריזי נ""ע: זאת האגרת חציה מן האותיות הנקודות בלשון ערב וחציה מן האותיות אשר אין עליהן נקדות ועל כן לא יכלנו בלשון הקדש להעתיק מלאכת זאת האגרת. אך העתקנו ענינה להיות למזכרת. להבין הגיונה. ולדעת פתרונה. ואלה הם: נדיבות הנפש (יגדיל האל צבא כבודך!) ירים ויגדיל. ורע הענין (יעצם הזמן עין חומדיך!) יפיל וישפיל. והנדיב יגמל חסד מתי מהלליו. והנבל יכלים שואליו. והנכבד [יכניס] אורחיו. והנקלה יסגר פתחיו. ושבר ה[כסף יאמ]ץ פסחים. ותוחלת נמשכה תעור [פקחים]. והנודב ירחיב. והקופץ יכאיב. והתפלה תציל. והתהלה לעשות תגדיל. ובן חורים יגמל דלים. והבצע יכלים. ושכחת הקרובים סכלות. ולמנע טוב ממבקשיו בוז ושפלות. ולא קפץ יד כי אם אויל. ולא עצר כי אם עויל. ולא סגר ימינו חסיד ואציל. ומקדם נשמע ונודע כי דבריך נאמנים. ומועדיך נכונים. ועצותיך רפואות. ואור סהרך יגה לרואות. וארך אפך ימחל לאשר ברית יפירו. ונדבותיך יעשירו. וחומדיך חסדיך ישירו. ומעלתך תבנה. וחרבך תכלה בכל אשר תפנה. וחבריך בטלך ירויון. ומשבחיך בצלך יחסיון. ושמיך ירעפו. ופניך לא יזעפו. ונוזליך יפוצו. ורואיך אליך ירוצו. והנה בא אליך זקן כצל יצוריו. ונמסו אסוריו. שם מגמתו אליך במחשבה אש יגוניה מתלקחת. וישבחך בתהלה נקיה בלי נאלחת. ומהר בתולותיה ראוי לקחת. ושאלתו קלה. וענינו כאור השמש בהלה. וקרבתו מצוה ותורה . והרחקתו אסורה. ואחריו ילדים רעבים קטנים. ומענים. צפד עורם. וחשך אורם. והוא עליהם בדמעה דולפת. וצרה שואפת. ויגון נוסף. ומעצב נאסף. לתוח[לת נכז]בה. ולנפש נעצבה. ולאויב מצחק [בו ו]מוחק. והשקט רוחק. ואין ראוי לנד[יב לב] להקל אותו. ועתה תלבין פני תקותו. בהקל טרח אנחתו. יספר חסדיך בלאמים. וישים הודך גלוי לכל העמים. והאל ישאירך להרחיק יגון . ולהעניק הון. ולרפאת מעצבים. ולחבש מכאובים. וידבק בך רצון ושלוה. וששון וחדוה. בעוד נושב בית נדיב. ובעוד הכסיל לב משתדלים ידאיב.  וכאשר כלה מחברתו. והשלים אגרתו. וגמר נפלאות המאמר לעשות. ומפליא לעשות. העניקוהו כל החבורה מברכותם. והניקוהו שדי נדבותם. ויהי אחרי כן שאלוהו מאיזה המרומות דרך כוכבו. ובאיזה המקומות סמך מושבו.  ויען ויאמר: באלון צעננים היא נותי    ועיר קדש הלא שם נחלתי.    וביתי דמתה שמש בהלה,    וכימה קנאה אל מעלתי;    וכן רבעי כגן עדן ברקחו    ותענוגי ומחמד בית נכאתי.    אבכה על זמן תענוג ושלוה    מצאתיהו בתוכו מהיותי,    בעוד אסחב הדר שולי בגנת    בשמיה, וסות שלוה כסותי,    ואעטה מעטה נעם ואראה    חמודות הזמן סביב לביתי;    בלי אפחד לקורות הזמנים    ולא על שד בני יום תאלתי.    ואלו בתשוקה נהרג איש    הרגתני תשוקת דאגתי.    ולו יתן פדות לימי עלומים    פדיתימו בנפשי וחיותי,    הכי מות לאיש טוב מחיותו    כבהמת דל ואדם גס ופתי,    למען יצחקו עליו צעירים    אשר שפלה לרגלם מעלתי    ושועלים יצודון הכפירים —    לזאת ארוץ אבל אבחר ב[כותי].    והעון לימים, כי ברשעם    הרימותי ושכחו את ברי[תי].    ולו יהיו בני ימים ישרים    אזי תישר ותיטב אמר[תי].    סליק    ויהי אחרי כן הגיע שמעו. לבעל המדינה ויוקר אותו. ויכבדהו ויבקש ממנו השלטון להיות מחבריו. ולשומו נגיד על אמרי נגידיו ושיריו. וכותב אגרותיו וספריו. וימאן רק מכר המשרה לצמיתות. וכתב לה ספר כריתות. אמר איתיאל: ובתחלת שמעי דבריו. רציתי לגלות סוד סתריו. ולהגיד לשלטון מעלתו. וגדלתו. ויקרץ לי בעינו והניע שפתו. לבל אחשף תעלומתו. וכאשר יצא משם בשלום. והוא משתעשע בארחתו וילך הלם. לויתיו לכבוד החברה. והאשמתיו על אשר מאס המשרה. ויגלה שחוק מפיהו ויען ויאמר:    הלך איש נע ונד ועזב נותו    הלא טוב לו מאד ממעלתו,    הכי עבדות מלכים [היא] כמו אש    להשרף בתוכה אחריתו,    ואין בהם גביר נוצר אמונה    בכל לבו אבל יפר בריתו.    לזאת אל יפת לבך בהתלים    ואל תבטח בדבר לא בריתו.    ויש חולם אשר ישמח [בנו]מו    וישתומם בהקיץ משנתו.   המחברת השביעית: והיא מחברת הזקן והזקנה   נאם הגבר איתיאל: רציתי לנסע מהר שעיר. ובלבי יקוד התשוקה מבעיר. והיה החג קרוב לבוא. וסקל נתיבו. ואמאן להיות משם צועד. עד נועד יום המועד. וכאשר הגיע החג והקדיש מקדשיו. ובא ברכבו ובפרשיו. עשיתי כמעשה שאר האנשים. ולבשתי בגדים חדשים. ויצאתי לשער המדינה עם היוצאים אנשים ונשים. וכאשר נאספו הקהלות. לערך התפלות. והנה איש זקן עולה. במלבוש קרוע ובלה. ועל עיניו בגד ואותם לא יגלה. ולא נודע [אם] הוא עור או חולה. ובזרועו תלויה אמתחת קטנה. ועמו אשה זקנה. לקחה הזמן מן השדים למנה. וכלה מלאה און ותלונה. כאחות לוטן תמנע. והוא נתנה לו לזקן המענגה הזאת למנה. ויקרא שמה שטנה. ויעמד הזקן כאיש נחפז. לצבר הפז. ושאל לשלום ההמון הלז. וכאשר השלים שלומו כחקו. הביא ידו בחיקו. ואל תוך שקו. ויוציא משם קלפים קטנים. נכתבו במיני צבעונים . בהיות הרעיונים שאננים. ויתן אותם לזקנה. אשר פניה פני זעם ויאמר לה: עברי אל העם והאיש אשר תכירי במדותיו. כי יעניקך מברכותיו. תתני לו קלף אחד. אמר איתיאל: וכאשר קראתי השירים נכספתי לדעת מי חברם וקרמם. ומי שבץ משבצותיהם ורקמם. והכרתי כי האשה נלותה אליו. להיות רשת לחבליו. ואביט אליה והיא תשוט על המערכת ודמעה ירעף. ותסוב ותשאף. ותקד ותכף. מכף לכף. וכל אשר תדלה יעלה ריקם הדלי. ולא תזוב לה טפה מכל כלי. וכאשר ראתה כי לריק יגיעה. ולא ירפא נגעה. חזרה לבקש הקלפים. ושפתיה ברעב עטופים. ושכחה הקלף אשר נתנה לי. ולא עברה בגבולי. ושבה אל הזקן בוכה ומשתוננת. ועל הזמן הרע מתאוננת. ויאמר הזקן: יהי שם האל מברך על כל מפעל!    ויען ויאמר:    פסו אמונים מבני אדם    ויאבדו עוזר ועז אוזר;    נשוו מתי [דורי] ברשע, אין    נחמד ואין נכבד והון בוזר;    הלכו בני איש אחרי תאות    לבם ולבשת להנזר.    ויאמר לאשה: דברי על לבך ורעיונך ונחמי אתהם. וספרי הקלפים ודעי פקודיהם. אמרה לו: כבר פקדתים. אמר לה: אי לך בת נעות המרדות. ואשת כסילות. האבד לנו הציד והמצודה והנר והפתילה? זה אשר לא כדת. למען ספות חטאת על חטאת. אז מהרה לחזר על הדרך אשר באה. לבקש הקלף אשר לא מצאה. וכאשר הגיעה אלי החברתי עם הקלף אגורת כסף להיות לו חלף. ואמרתי לה: אם לכסף תכספי. סודך תחשפי. ואם תמאני לגלות אשר שאלתי לך. קחי הקלף ולכי לך. ומרב אהבתה בתאוה וכסף. לקחת את הכסף. אמרה לי: שאל שאלתך. ואשיב משנה על אמרתך. ואשאלה בעד הזקן [ותאמר:] הוא מבני קין ולהם הוא נצמד . והוא אשר חבר השיר הנחמד. ותחתף הכסף ממני. ונעלמה מעיני. ואדע כי הזקן הוא חבר הקיני. ודאבתי על אשר כהו עיניו. ורציתי להלך אליו. ולנחמהו. ולשאל אותו על כל אשר קרהו. אבל נלאיתי להגיע אליו מרב ההמונים. והשאונים. ולא יכלתי ללחץ בני איש. ופחדתי שמא יכלימני בן מחפיר ומבאיש. אך עמדתי בהדומי. ועיני שומרת אותו ממקומי. עד אשר השלימו התפלות. ונפרדו הקהלות. אז מהרתי אליו עד עמדתי לפניו. והכרתי אותו אע""פ שהסתיר עיניו . וארא כי הוא חבר הקיני, וכאשר דמיתי כן היתה . המחשבה אשר חשבתי אמת נמצאתה. ואתודע אליו. ושמתי אחד מבגדי עליו. וקראתיו ללכת עמי. לאכל בהדומי. ושמח בידיעתי ובארחתי. וימהר להתעדן באכילתי. והלך עמדי. וידו קשורה בידי. והזקנה עמנו. ואחר אין אתנו. עד הבאתיו בטירתי. ושמתי לפניו ארחתי. ואמר לי: היש נכרי עמנו? אמרתי: אין בביתי כי אם הזקנה . אמר לי: היא על סודנו נאמנה. ומיד הסיר האפר מעל פניו. ותארנה עיניו. ואתבונן אליו והנה שתי נרותיו יאירו. וכזהר הרקיע יזהירו. אז שמחתי בשלום רואותיו. ותמהתי לעמק תחבולותיו. ואשאלהו. בטרם אאכילהו: מדוע שבת כאיש עור ותעמיק נבלות. ותלך במסלות לא סלולות. ותבחר ארחות עקלקלות?. ויתעשק בעשק האכל אשר עלה וגבר. ולא השיבני דבר. עד אשר מלא בטנו. ואז הביט לי בעינו. ויען ויאמר:    בשורי הזמן נהפך כעור,    והוא כאב ונחנו תולדותיו,    לזאת שבתי אני עור כמותו —    וכל בן יחזיק מנהג אבותיו.    ויאמר לי: לך בוא. אל המחבוא. והבא לי לרחץ הידים. עשב רקוח נחמד לעינים. ונקיון לכפים. יחליק עור שני גם ייפה. וייטיב ריח פה . ויחזק השנים. ויאמץ כח הטחינה במעים. אשר אחר הרחים. ויהי נעים כאור זורח. וטוב הריח . הודק במכתש היטב הדק יחשבהו. כל מי ימשהו. קטרת אהרן במחתותיו. וכפר עלו תימרותיו. והחבר אליו עץ נקיון השנים. יערב ריחו לאפים . נקי ובר. זך ונבר. אהוב וחביב. ונפש בעליו ירעיב. גויתו דלה כגוף חושק. וחדה ככלי נשק . וצחה כבדלח. ונעימה כסעיף רטב לח. ובתוך הפה תבוא בכלח. ואלך במצותו. להביא אליו במה יטהר חלאתו. והסיר את מראתו. ואני לא חשבתי כי שם ארבו בקרבו. ועל כן צוני לבוא במחבוא. וכאשר חזרתי. ובידי בקשתי. בקשתי אותו והנה הבית ממנו שאה. והזקן עם אשתו כעוף דאה. ואכעס עליו לרב רמיתו. וארדף לבקש אותו . והנה הוא כמי שהטבע במעמקי מים. או העלה בסערה השמים.   המחברת השמינית: והיא מחברת העבד והשפחה   נאם הגבר איתיאל: הייתי בארץ כתים וצים. וארא והנה שני אנשים נצים. ולשופט המדינה רצים. האחד זקן אבדו מגופו נעימותיו. והשני כזית רענן בחמודותיו. ויאמר הזקן: יחי השופט אדוננו. אשר ישפט בינינו. וישת ידו על שנינו! היתה לי שפחה חרופה . נעימה ויפה. עמלה ביום ובליל. אשת חיל. פעם תקפץ כאילים. ופעם תשכב במטתה כתעלולים . ופיה ישאב ולא ממקור. והיא ערמה וימצאנה בתמוז עצם הקר. עליה מתג ורסן. ובלחייה יפי וחסן. בעת תדרך חצה על יתר. תבקע הלב אשר תמצא ותבתר. והיא בעלת עינים. ואצבעות וידים . ופה בלי שנים. תשך בלשונה לחבריה. ותסחב שולי מעיליה אחריה. פעם תלבש בגדים לבנים. ופעם תתעטף בשחורים שונים. בלב שלם כל עבודתה. והרמיה מנהגה ודתה. והיא נחבאת וגלויה. ונסתרה וראויה. מנהגה לעזר לבעליה וכל פעם תיטב. ועושה כל חפצו בעת מצוק ומרחב. אם תפריד. תחבר ותצמיד. ואם תרחיקנה ממך תהיה רחוקה תמיד. וכל עבודתה נכונה. ויש פעמים שתעשה הזק ולא ברצונה. ויבקש אותה ממני זה המשכיל הנבון. ונתתיה לו בלי ערבון. על מנת שינעם במלאכתה. ואל יטריח עליה לבד מיכלתה. והנה ענה אותה. והכביד עבודתה. וישיבה לי מבקעה רצוצה. כעיר פרוצה. והיא נחלה ונשברה ונתן לי בה מחיר אשר לא ארצנו. כי ערכה רב ממנו. אמר הנער לשופט: כל דברי הזקן נאמנים בכל אשר שמעה אזני. אך שברונה לא היה ברצוני. רק בשגיוני. ונתתי לו ערבון על אשר הפסדתי. ואשר בשפחתו שברתי ואבדתי. עבד נחמד לבות רואיו גוזל. מתיחש ללוטש נחשת וברזל. זך מכל מום. ובכפיו לא דבק מאום. החסד יהלל. והחשק יהולל. יכלכל בת האישון. בשחר ואישון . אם יקדירוהו היפי יצפה. ואם יחק ייפה. ואם יתנו לו צידה יתנדב בה. ואם יבקשו להוסיף יוסיף מן הטובה. לא ישכן כי אם במקומות שנים. ולא יתחתן כי אם בשתים. וישים מכסהו כסות עינים. להתנדב באשר יאבה. ויעלה למעלה ערכו בעת ירבה. וידבק תמיד עם רעיתו וחברתו. ואם אינה מיסודו ומתכונתו. והוא קשה ערף ולכל ייטיב . ויוכל להכאיב. אבל לא יעציב. אמר השופט: אם תרצו לבאר דבריכם. וסוד הפנינים אשית ידי עליכם. ואם אין לכו לדרככם. ויגש הנער ויאמר:  הפקיד בידי מתמול מחט    לתפר בגדי המטלאים,    אכן בעת באתי משך החוט    נשבר ושתותיו מדכאים.    ואמרה לו: “קח מחירו!” וי־    מאן, כחק רעים וחטאים,    רק ידרשה אותו בעצמו או    שני בפז צדיו מסלאים.    ויעבט מני עבוט מכחול,    גופו ועניניו מאד נאים;    ישוה מחיר כפל עבודתו,    נכבד והוא מחמד לעין רואים.    עיני חלושת ציר למיום בו    מכחול ופוך לא ראתה באים.    עתה חקר ניבי וריב ריבי    כי את פליל צדק לנבראים!    סליק המשקל    ויען השופט לזקן ויאמר אליו: כבר שמעת טענת חברך. ואתה פרש דבריך. ויען ויאמר בקול דממה דקה    אני נשבע במקדש אל וחברת    חסידים הולכים לחגג לפניו    הכי לו יעזרני הזמן לא    אהי עובט לאיש מכחול צפוניו,    ולא אשאל בעד מחט תמורה,    ולא אקח מחיר לרבות תאוניו;    ולולי העניות לא אבקש    לדוד מחט להוסיף על יגוניו.    אבל קשת זמן רע תחלפני    ומכל צד אפפוני שאוניו;    ונחלק הכאב ביני ובינו    והשונו במשפטיו ודיניו;    אני והוא אחדים בעניות    ומחלתי כמחלת רעיוניו.    ימינו קצרה לגאל אסירו    ומכחולו אשר בו אור לעיניו,    וכן תקצר ימיני לעזב לו    מחיר מחט לציר לבי ואוניו.    והנה זה צפון סודי וסודו,    ועתה קום שפט ביני וביניו!    וכאשר שמע השופט את דבריהם. והכירם בעניני מאמריהם. הוציא שקל כסף ויאמר: קחוהו. והרחיקו בו הריב והניחוהו. ויחלטהו הזקן הנער יראנו . ולא נתן לחברו חלק ממנו. ויאמר אל הנער: מחצית השקל הוא חלקי וחבלי. וחלקך לקחתיו במחיר המחט אשר לי. ולא אשקר לך ללכת עמך דרך חל. קום וקח לך המכחול. ויכעס הנער ויתמרמר. ולבו נכאב חמרמר. עד אשר כעס השופט עליהם. ונחם על אשר נתן להם. אבל הקל מעצב הנער וחילו. במעט זוזי כסף ונתנם לו. ויאמר להם: המנעו מן החלופים והמעצבות וסורו מן המריבות. ולא תוסיפו לראות פני במשפטיכם. כי אין לי כיס לפרע פרעון כל יום לכם. וילכו מאתו. והם שמחים בנדבתו. ומשבחים מדותיו ותפארתו. והשופט לא יכבה יקודו. על המתנה אשר יצאה מידו. ולא יחדל שאונו. מעת הרעיף עננו. וכאשר שקט מעצבו. ויפן ליושבים סביבו . ויאמר להם: דעו כי רעיוני הבינו. והכירו והאמינו. כי האנשים האלה הם בעלי מרמה ואון. לא בעלי ממון והון. ועתה איך יודע סודם לכלנו. ואת מי אשלח ומי ילך לנו? ויאמר אליו המשכיל מכל חבריו. וכותב ספריו ודבריו: דע כי לא יודע הסוד אשר ביניהם. כי אם בהשיבם אליך שניהם. וישלח אחד מעבדיו. להשיבם עדיו. וכאשר עמדו לפניו אמר להם: הגידו לי סוד ערמתכם. ואתם נקיים מענש מרמתכם. ויבעת הנער. ובשרו סמר . ויגש הזקן ויאמר:    ילידי זה וכשרש אמירו,    ולאריה הלא ידמה כפירו.    ולא התעסקה ידי במכחול    ולא מחט לבקש לו מחירו,    ואכן הזמן הרע בבצעו    נתנני למפגע אל מזורו,    ושוטטתי לבקש מנדיביו    ארוכה אל חלי לבי וצירו;    ופעם אדרשה בשיר ופעם    בתחבולות אפתה לב גבירו,    ואולי נמצאה מחיה לכלכל    לבבנו לבל ימל קצירו.    והמות בסוף כל זה יהי בא    ונוחיל לו עדי עת בוא דברו.    ויאמר לו השופט: מה נעמו דבריך ומלותיך. לולי רע תחבולותיך. ומה ערבה חכמתך. לולי מרמתך! ועתה, בני, שמע בקולי איעצך. ומבור שאון אריצך: השמר לבל תהתל לעולם בשופטים ובדינים. ופחד משאון המים הזידונים. כי לא כל שופט ימחל כאשר מחלתי. ויחמל כאשר חמלתי. וישבע הזקן לעשות עצתו. ובל יחליף מצותו. ויפרד מלפניו. והמרמה נכרת בין שני עיניו. אמר איתיאל: לא ראיתי כפליאה הזאת במעבר הדברים והכפרים. ולא קראתי כמוה במחבר הספרים.    סליק המחברת השמינית   המחברת התשיעית: והיא מחברת כהן און   נאם הגבר איתיאל: משכני תענוג השחרות. וכח הנערות. ורדף העשר. אשר יעוף כנשר. ללכת מהר חרמון. לרבת בני עמון. ולבוא במעברות הצרות. למלאת האוצרות. ואשים נפשי בכפי. להרבות זהבי וכספי. ושמעתי בנעורי. מפי מורי. ובימי מחמדי. למדוני מלמדי. כי ראוי לכל משכיל בעל תושיה. בבואו אל ארץ נכריה. להתחבר אל יועציה ואל שופטיה. ושריה ושליטיה. כדי שיהיו לו בעת צרה. לעזרה. לבל ישלטו בו מרעים . ואל ימשך עם רשעים. ושמתי המוסר הזה מורי. ובחשך אורי. והייתי בבואי לכל עיר מושב אתחבר אל שופט העיר. ואהבתו אעיר. והייתי בו מתאמץ. להנצל מכף מעול וחומץ. ויהי היום ואני רב עשר ומצאתי און. והייתי יושב בבית השופט כהן און. אראה איך ישפט לבני העיר . בין המבעה והמבעיר. ולפניו כסף התרומה הנתונה למנה. והון הצדקה לחלק לעניי המדינה . ויבוא עלינו זקן משכיל. חציו כגבור משכיל. ועמו אשה ולה בנים. קטנים. ותאמר לשופט: יחי אדוני לעד. ויהיה לענייו מסעד! דע כי אני אשה מגזע נדיבים. ומזרע אנשים טובים. ומבנות חשובים וגדולים. וממשפחת אצילים. על פני סות הענוה. ומדתי נאוה. ומנהגי לעזר לכל דורש. וביני [ובין שכני] הפרש. והיה אבי. מתפאר בי . ועת כי באו לארש אותי בני האצילים. ובוני החמודות והמהללים. לא יפנה אליהם. ולא יענה למליהם. יקצה קרבתם וחברתם. ולא ירצה נדבתם ואהבתם. והיה אומר להם כי נשבע שלא יתחתן. ובתו לא יתן. לאיש אשר לו המלוכה. אם לא תהי לו מלאכה. ולמזלי הרע. אשר כארי כרע. וראשי פרע . נזדמן לי זה הרמאי בבית אבי. כי חשק בי. ונשבע לאבי. ולחבורת האצילים. כי זה התנאי ישלים. ואמר כי למד מנעוריו למלאת הבדלחים והדרים. ולחברם פנינים וספירים. עד פתה את אבי והסיתהו בדברים. והשיאהו בשקרים. ויתנני לו להיות אשתו. טרם אשר יבחן מלאכתו . וכאשר הוציאני מדבירי. והוליכני מעירי. ויביאני בכלאו ובמעצרו. ויסגרני במאסרו. מצאתיהו עצל יושב. כל היום ושוכב. וכשנתחברתי אליו הבאתי לו בגדים. חמודים. ומלבושים. חדשים. ומחלצות. משבצות. ומעטפות . וחליפות. ולא חדל למכרם כפי אונו. ויאבד מחירם במאכל בטנו. ולא שקט לאכל הכל ולבלעו. בלועו. עד אשר חשף צלי. והסיר גילי. והרבה חילי. ואבד בצרכי עניו כל אשר לי. וכאשר השכיחני ימי הטובה. והשכיבני למעצבה. ונשאר ביתי חרבה. אמרתי לו: כסיל ובער. מה תקוה אחרי הצער. הלא רגלינו בטיט ורפש. ונגעה חרב עד הנפש. ועתה עד מתי שבתך על מושבתך. קום התהלך בארץ על משענתך. והכן בחוץ מלאכתך. והמלאכה אשר בה התהללת. וגדולות מללת. תהיה לך לעזר בטרם ברעב תמות . ותהיה צמות. ויאמר כי בטלה מלאכתו ושבת מעשהו. ולא ימצא מי ישכרהו. כי תבל ברב המלחמות מעותה. והארץ הנה נשחתה. ולי ממנו זרע ילדים. מרודים. לא נשיג עמו זרע לחם חקנו. ולא תשקט דמעתנו מעל חיקנו. והנה הצבתיו לעיניך. והצגתיו לפניך. לחקר בחכמתך סוד מלאכתו ומתכנתו. ולדעת אם האמת אתו. ותשפט בינינו. ותשת ידך על שנינו. ויפן אליו השופט ויאמר: שמעת טענת אשתך. ועתה הראה מה יש אתך. ואם אין רעתך אגלה. ואשליך אותך בבית הכלא. ויחריש האיש כפי רגע. ויען כמי שאחזו פגע. ויאמר:  שמע סודי אשר נפלא ונורא  הכי יש בו צחוק ובכות במר[ה].    אני גבר אשר אין מום במעשיו  ותפארתי ערוכה גם שמור[ה].    מדינתי בצעננים ויחשי    בני חבב, אני בהם מקרא.    ואשגה בתבונות מנעורי    ונפשי מעסיס חכמה שכורה,    ולא אדע מלאכה רק מליצה    לחבר מחמדי שיר ושירה,    הכי אשחה בים הבין ואוציא    בדלח לח ואחלמה יקרה,    ואחביר את בדלחיו ודריו    וספיריו בניב שפה ברורה.    ותמיד אארה פרות ענפיו    ובלתי יאסף חוח וארה.    והייתי לפנים אסחרה בם    ואצלח בם וארוח בסחור[ה],    וארכב בם עלי כוכבי שחקים    ואשיג בם למעלות השר[רה],    וכמה שלחו אלי מנחות,    ומאסתי לקבל כל תשורה.    והיום בעלי חכמה ומוסר    כבר מאסו שפת שיר היש[רה]    וחשבו המהלל כמקלל,    וכלם בעלי און וסרה.    ונהרסו בידם מבצרי שיר    כמהפכת סדמה ועמ[רה]    עדי שבו כמו דמן באשפה    ונבלתם כסוחה ועכור[ה].    ועל כן נבהלה נפשי להפך    בני ימים ועל זאת התמור[ה],    וצר לבי וצרו מחשבותי    וידי עד מאד צרה קצרה,    והצריך הזמן אותי להלך    בדרך אורחים שלא כתור[ה],    ומכרתי חליצותי ומדי    עדי נשאר מעוני עיר נצורה.    ויד דלות תרעני וכל יום    תניעני כנוע הכברה,    ונשו בי ורב חובי ונשיי    ואין במה אשלם עד אגורה.    וזה לי יום חמישי מבלי מ־    אכל, ובתוך לבבי אש מדורה,    וכאשר עיפה נפשי לאשתי    ורוחי לה מאוסה היא וזרה    אזי קמתי והוצאתי פניני    אמרי אמכרם בזול מכירה,    ושוטטתי בכל פאה וכל צד    בלב הומה ועין לא עצורה.    ולא באתי לרמותה בניבי    וכל מלי, ואמרתי ישרה.    אבל היא כעסה עלי לחשבה    פנינים ממצולות ים ודרה.    וחי האל אשר ילכו בביתו    המון חוגג בקול רנה וזמרה    במדותי לעולם אין רמיה    לרמות בת נדיבי־עם גבירה.    וידי לא לעולם החזיקה    לבד העט והספר לחברה,    לשוני הוא ממלא הענקים    ולא ידי בשיר נחמד ונורא.    וזאת היא המלאכה הידועה    אשר היתה ביום אתמול זכורה.    לזאת הקשב לטענתי ושפטה    כמשפט בעלי מצוה ותורה.    וכאן נשלם המשקל המסוגל הנשקל בזהב    וכאשר יסד בניניו. והשלים עניניו. ויפן השופט אל הנערה. ונפשו באהבת השירים בערה. ובחרוזות השחוזות המאירות. וכנרות המערכה הערוכות וסדורות. ויאמר לה: באמת התברר לנו. ונודע לכלנו. כי דור הנדיבים חלף הלך ועבר. והזמן לנבלים התחבר. ואני אראה בעלך כי טענותיו בלי מרמה. והוא נקי מעון ואשמה. והנה מודה ומתודה סודו. וגלה לך מלאכת ידו. והודיע סוד חבור בדלחיו היקרים. ונודע כי הוא אחי יגון ותמרורים. ושיכריח אדם לעני היא מדה רעה וקשה ושיצפן אדם סוד היא חסידות וישר. ולקוות לרחמי האל בעתות הצרה אמונה וכשר. ועתה שובי לגבירך וחסי בצלו. כי הוא אדוניך והשתחוי לו . והשקיטי לשונך. מעל אדונך. וקוי לרחמי קונך. ויקח השופט מכסף הצדקה הנתונה. ויתן להם למנה. ואמר: הסתפקו בזה המעט. עד אשר תמצאו מעוז ומפלט. וקבלו בגד הזמן הרע. ותחבולותיו. עד ירום האל לרחמכם ממעונותיו. ולהעניקכם מברכותיו. וילכו שמחים. והזקן שמח כמו היוצא מבית האסורים. או המעשיר אחרי רב המחסורים. אמר איתיאל: ובתחלת ראותי שמשו הזורחת. ואשתו הנאנחת. הכרתי וידעתי כי הוא חבר הקיני ורציתי לגלות חכמתו. ולשבח לפני השופט חמודותיו ומליצתו. אבל יראתי פן יכיר השופט ערמתו. שנלכד במוקשי מרמתו. ולא ירצה באגורת הכסף לרחמו. בהפרדו מעמו. ושמתי ידי למו פי בעל כרחי. והסתרתי סודו כפי כחי. אבל בעת הלך מאתו. הוא ואשתו. אמרתי לשופט: אלו תשלח אחד מעבדיך אחריו. להכיר על עניניו ודבריו. אז יודע לנו האמת ויקרא השופט לאחד מנאמניו ונבריו. וצוהו ללכת אחריו. ולתור על כל עניני סתריו. ויתמהמה השליח כפי שעה. וישב והוא צוחק בקול גדול ותרועה. ויאמר לו השופט: במה באת. ומה מצאת? אמר: ראיתי פליאה לבלי חק. ושמעתי דבר אשר העירני לשחק. אמר לו: מה ראית. ומה הסוד אשר גלית? אמר: כשיצא הזקן ממך יצא והוא ימחא כפיו. וירקד ויקד לאפיו. וירם קולו בשמחת שרעפיו. ויאמר:    כמעט תשימני לדראון    אשתי לבל אמצא ללבי און    גם אהיה כלוא בבית כלא —    לולי גביר הדור וכהן און.    וישחק השופט עד אשר השליך יקר תפארתו. וסרה כל ענותו. וכאשר השיב עליו מעילי הענוה. הנאוה. אמר לאיש: לך. קרא אותו אלי וילך. לבקשהו במרוצה. ולא נמצא. ויאמר השופט: דעו כי אלו מצאתיהו. כבדתיהו. ורעה לא גמלתיהו. רק אתן לו מתנה טובה. ורחבה. והיתה עמי אחריתו . טובה מראשיתו.  אמר איתיאל: וכראותי כי לב השופט נמשך [אליו]. וחשק בו לנעם מליו. ויקשה בעיני על אשר מלגלות שבחיו נאלמתי. וחמודותיו העלמתי. ואחרי שובי נחמתי.   המחברת העשירית: והיא מחברת המריבים והמתלחמים כקשת רובים   נאם הגבר איתיאל: משכוני רעיוני ללכת מאדמה וצבויים עד לשע. ובעליה ברשע. ואלך אליה רוכב סוס דוהר. ואור שכלי מזהיר ולאורו אני נוהר. וכאשר באתי אליה. ונקשרתי בחבליה. לבשה נפשי מחלצות גיליה. ותסר צעיפה מעליה. ובעודי משוטט בחוצותיה. ורואה חמודות ארצותיה. ראיתי נער נעים ונאה. נחמד למראה. פניו פני שמש. בלי ימש. ולחיו כירח. יום ולילה שואף זורח. נוצר בחרט היפי. ולובש לבוש החמודות בלי דפי. והנה זקן אחד כשטן ומזיק. והוא בשולי הנער מחזיק. צועק ומתחולל. ומתנפל על הנער ומתגולל. ואומר ביגונו. ובמרירות הגיונו. כי הנער הרג לבנו. והנער נכלם. לפני בני איש כלם. ואומר כי לא היו דברים מעולם. והמריבה ביניהם דולקה. והמלחמה חזקה. ובני אדם נפלאים בזאת התלונה. ומתקבצים לריבם מכל צד ופנה. וכאשר הרבו דברים לבלי חק. ונשמע קולם למרחוק . הסכימו ללכת לשלטון המדינה. לשפט ביניהם באמונה. והיה השלטון חושק בילדים בעלי יפי התמונות. ואוהב הבנים יותר מהבנות. ושוגה בתעתועים. והולך בארח רשעים. וימהרו עד נכנסו במחיצתו. כסוס שוטף במרוצתו. וכעמדם לפניו ספר הזקן אדותיו וקורותיו. ופרט טענותיו. והוא מתגולל בבכיו. והשופט בכל זאת מביט אל הנער ואור לחיו. וישאל לנער והוא שוגה בנעם תמונתו. ולבו בוער באש2 אהבתו. ויאמר הנער: כי שקר כל דברו והגיונו. ואני נקי מדם בנו. והוא מתעולל עלילות איש אשר מרד וקשר. על איש תם וישר. ויאמר השופט לזקן: אם תמצא שני עדים כשרים על מלולך. ואם אין ישבע לך. אמר הזקן: ואיך אמצא עדים ובסתר שם לחרדה נשף חשקי. במסתרים יהרג נקי. אבל הניחני להשביעהו. ובלענה השבע אשביעהו. עד יודע לך מי חטא לרעהו. אמר השופט: הנו בידך. עשה חפצך ואין מי יועידך. וגם אני אודך. אמר הזקן לנער: השבע לי באשר ברא יפי הצורות ההדורות. והיו למאורות. והאיר הלחיים בניר דם. להחיות לב נרדם בנרדם. ויצר שחרות הקוצות. ביד הנעם קבוצות. וברא העפעפים אשר בם [הלבבות] יבתר. וכוננו חצם על יתר. והפאיר המצח בנעימות. והפנים בנעם הדמות. והעין באישוניה. והשפה במעדניה. וצוף שניה. ויצר בשמי השפתים. ושושן הלחיים. וחצי העינים. וברד השנים. ותפוחי השדים. וחמוקי הירכים. ודלות המתנים. אם הרגתי בנך והכרתיו. או אם הריקותי דמו ושפכתיו. והכיתיו והמיתיו. ואם אכזב ישים האל לחיי קודרים. ופני שחורים. ויהיה שושני יבש ונמק. ותחת בשמי מק. ותחת פתיגיל מחגרת שק. ובמקום זהר דמותי דפי. וכי תחת יפי. ויעלים אורי. ויוביש מקורי. ויעלים זיו סהרי. ויחשיך אור תארי. ויקדיר מאורי. ויבאיש מורי. אמר הנער: טוב לי לבוא במצודה רעה. ואל אשבע בזאת השבועה. וטוב לי לפרע כל אשר יש לי לגואל הדם. ואל אשבע באשר לא נשבע בו אדם. והזקן בכל זאת יפצר להשביעהו ולא שקטה המריבה ביניהם אך בוערת. וסוערת. והנער בעוד היה מחזיק בנתיבתו היה מושך לב השופט באישוניו. וקורץ אליו בעיניו. עד אשר תעו בו רעיוניו. ואבדו כל עניניו. ונקל בעיני השופט לרב אהבתו בו. שיצילהו מיד מריבו. ואליו יקריבו. ויוציאהו מפח מלכדתו. וילכדהו ברשתו. ויאמר לזקן: התרצה לעשות עצה נכונה. וקרובה לישר ולאמונה? אמר הזקן: מה תאמר נפשך אעשהו. ולא אחליפהו. אמר השופט: איעצך לסור מן המריבות והמריבים. והסתפק במאה זהובים. אתן לך מקצתם. ואקבץ מגומלי החסד שאריתם. אמר הזקן: אעשה מצותך ולא אגרע ולא אוסיף. ואתה דברך לא תחליף. ויתן לו השופט עשרים זהובים חדשים. וקבץ מחבריו תשלומי החמשים. ובין כך פנה השמש לערב. והיה הלילה קרוב. והחשך מעריב ערבים. ולא נשלמו המאה זהובים. אמר לו השופט: קח זה הנמצא. והרחק מן המרוצה. ובבקר לא אשקט לבקש הנדיבים והאוהבים. עד ישלמו המאה זהובים . אמר הזקן: אקח ממך אלו החמשים על מנת שאשמר הנער עד מחר. ולא ירחק ממני עד עלות השחר. ובבקר בעת תפרע לי שאר ממוני. ינקה מדם בני. אמר לו השופט: טוב דברת וילכו שניהם אל בית השופט. אמר איתיאל: וכשראיתי טענות הזקן טענות איש אשר ידו יש לאל. ועניניו על פי האות שואל. הכרתי כי הוא חבר הקיני ואתאפק עד אשר נפרדו החבילות . ונפרצו הקהילות. ושאו המסלות. ונפרשו כנפי האפלות. ואלך לבית השופט והנה שם הזקן ואשביעהו באל אם הוא חבר הקיני. ואמר: חי האחד ואין שני! אמרתי לו: מי הנער הזה אשר משך הלבבות ביפיו. וכשף הנפשות באור לחיו? אמר: הוא ביחש אפרחי. ובעסק המחיה רשתי ופחי. אצודד בו ההולכים והעוברים. והקצינים והסוחרים . והשופטים והשוטרים. אמרתי לו: הלא נכלמת ולא כסתה פניך בושה. ואם מסלע לבתך חרושה. ומצחך נחושה. אשר התעית השופט בזיו תארו. ולא הסתרת מאורו? אמר: אלו לא אגלהו לאנשים. לא יכלתי להרויח מאליו הזהובים החדשים. אפלו אחד אחוז מן החמשים. ויאמר לי אחרי כן: לין פה הלילה וייטב לבבנו. ויסור עצבנו. כי חשבתי והתיעצתי. ובאל התאמצתי. להשכים ולברח בנשף. ולהבעיר בכליות השופט בני רשף. ואשב כל הלילה עמו נתעלס באהבים וחידות. חמודות. ומלות. כלולות. ושירים. מאשרים. וכאשר רצה השחר לפתח כנפיו. ולגלות מסוה האפל מעל אפיו. קם הוא ובנו ורכב אם הדרך. והעביד לב השופט בפרך. והניחהו סופק על ירך. ובעת לכתו נתן לי אגרת ויאמר לי: תנה לשופט בראותך כי יהמה לבו בקרבו. ויבערו רשפי שביבו. וכאשר הלך פתחתי חותמו. לראות שירו ונאמו. והנה כתוב בו. וזאת הרשום בקרבו.  ויען ויאמר:    אמר לשר אשר נודי עזבו    במר הומה ולא ישקט כאבו,    והזקן במר עשק זהוביו    והנער לאט עשק לבבו:    דחה יגון אחי סכלות! הכי ב־    בכי מועיל? ומה בצע בעצבו?    ואם אנחתך רבה לגדל    תלאות לבך גם מעצבו,    הלא למד לבבך בין וחכמה    להשמר ולשמר את נתיבו,    לבל יט אחרי בצע לבבך.    ומי יצוד צבי מדח בניבו?    ולא כל עוף יהי בא תוך מצודה    ולו תשים זהב אופיר סביבו.    וכמה איש אשר רצה לצודד    ונלכד הוא ברשת מחשבו!    לזאת, דודי, סגר עינך וימצא    מנוחה לבך מעז כאבו.    ומה נואל אנוש רודף בעד ת־    אות יצרו ותמיד יענה בו!    אמר איתיאל: ואקרע מגלתו בחרוני. ולא ידעתי אם יאשימני או יזכני.  סליק המחברת העשירית   המחברת האחת עשרה: והיא מחברת המוכיח   נאם הגבר איתיאל: הקשה יצרי את רוחי ואמץ את לבבי. ומנעני לישר נתיבי. ואמר: אעשה כאשר צוו החכמים הישרים. לרפא חלי יצרי בלכתי אל הקברים. וכאשר באתי לחצר־מות. ואל ארץ צלמות. ראיתי המון גדול עומדים על קבר יחפרוהו. ומת יקברוהו. ואלך אליהם ואני נותן ללבי באשר הוא סוף כל האדם. וכי הבל כל בשר ודם. אשר בעפר יסודם. והעברתי על מחשבי השרים אשר חלפו. והגבורים אשר נאספו וספו. וכאשר קברו המת. והצדיקו עליו דין האמת. והנה נשקף זקן אחד מעל ראש גבעה ומשענת בידו. והוא מכסה במעטה רדידו. ומסתיר ממנו פניו. ויתחפש באפר על עיניו. וידו שבורה. וקשורה. והוא אומר בקול גדול: זכרו זאת, הפתאים המאמינים בעולם. הבוטחים על חילם. והתעוררו ליום הקפדה. והכינו לכם צידה! מדוע לא יפחידכם שאון הקברים. והידידים הנקברים. ומצע הרגבים ומכסה העפרים. ולא תתעתדו למצוקות. ולא תתעוררו אל שוחות עמקות. ולא תשיבו את לבבכם לפחד מעין דומעת. ונפש גועת. ונהי נהיה נשמעת. ולא תרגזו למפקד אלופים. ולא תחרדו לאנשי חסד הנאספים? תוליכו המת לארץ שאיה ועלה שמיר ושית. ולבכם לקראת הבית. ויקבר כל אחד מכם ידידו ונאמנו. ולבו לחלק הונו. ולרשת משכנו וארמונו. ותראה חברך פושט רקמה ותולעת. ולובש רמה ותולעת. ונפשך בתענוגיה משתעשעת. תתחברו אל חבר הסעדה. ותשכחו יום הפרידה. ושאון הקפדה. ותחסו בצל השמחות. ותעלזו למות החבורות והמשפחות. ותצחקו על הקברים. כצחקכם על הנגינות והשירים. ותתגאו על הגויות. כגאותכם בקחתכם הארחות והמנות. הסירותם לבבכם ממגנות הסופדות והצועקות. לנגינות השדות המצחקות. ונטיתם מבכי השכולות. למתק האכילות. ובכל זה לא תתאבלו לאשר הוא בקברו כלה. ובאשמנו בלה. ואין מכם אשר יום המות על לב יעלה. כאלו כרתם ברית מתמול. עם שאול. וכאלו הייתם מן הזמן. בלב בוטח ונאמן. האמנתם בשלום גויותיכם וארך שלותכם. ולא פחדתם מההופך ליגון תענוגיכם. ולאבל חגיכם. ובעין לבבכם יום המות לא ראיתם. הרעתם אשר עשיתם. ושוא חשבתם ודמיתם. וסוף דבר תאכלו גמול מעשיכם. ותארו פרי מעלליכם.    וישא משלו ויאמר:    אויל שוגה ומתהלל    בסכלותך ומתהולל,    בחטא מחזיק ומסתולל    ומרבה חטא ואשם!    הלא הן שמשך ערבה,    הלא זרקה בך שיבה    ועצה נתנה טובה,    ואיך תזיד ותאשם?    הלא יקראך מות    להובילך לצלמות?    הלא תזכר חצר־מות    קדומים הלכו שם?    ותתענג כמו תועים    בתענוגים מאד רעים    ונמשכת לתעתועים    וטבעת ברפשם.    ועד אן יסכלה לבך    ולא תדאג למכאובך    במדות נאלחות בך    ומק פרחם ושרשם?    בעת תכעיס אדוניך    יגילון רעיוניך,    ועת תחסר מזוניך    תהי דואג ותשם.    סעפיך בחותמת    זהבך ישמחו באמת,    ועת תאבל למטת מת    כאלו לא פגשם.    תנאץ בעלי דעים    ותתחבר לסוד רעים    ותלך אחרי תועים    אשר ארבו לנפשם,    ולו בנת לסופך    תהי נפשך בכפך    ולא שכחו סעפיך    נעים מלי ולחשם,    באחריתם תרועע    בבכיה גם תשוע    בהביטם ואין רע    ביום הדין בענשם.    בעת נפשך יריבה    בקברה עז כאביה    נטשוה קרוביה    והוריה ואין שם,    בשוב גופך לעפרותיו    ולתולע חמודותיו,    ביום יבוא בעצמותיו    שאון רקב בחלשם.    נפשות צור ידינמו    במסרת יביאמו,    במשפט יעבירמו    עלי חטאם וטפשם –    וכמה יודעים תעו,    וכמה רוזנים נעו,    ולא זכרו ולא שעו    לאחריתם בראשם!    לזאת הכון והכן לך    והאר מחשך אפלך    הכי שחרותך הלך    ורגליך במוקשם.    ואל תבטח בעולם זה    יהי שמן ואם רזה,    ואל ישיאך נבזה    בצוף ניבם ודבשם.    והמעט שעשועיך    הכי מות ידועך,    מגמתו לרבעך    ויתנהל זעיר שם.    והשפל עז פארך    בעוד ירום יקרך,    והמעט מאמריך    והזהר לכבשם.    והיטב לעמליך    ענייך אמליך,    וישר נא פעליך    ורפא את אנושם.    ולמרודים היה עזרם,    בידיך פתח סגרם,    ואל תדאג למחסורם    להרבות את רכושם.    והרחק שוא ומדוחים    ותן תמיד לנזנחים,    ואל תשמע למוכיחים    ואל תאמן בכחשם.    סעפיך שמר אותם    ופנה לך מכון שבתם    והכן מרכבות לכתם    בעוד יומם ושמשם.    בזה אוכיחך, רעי,    וגליתי צפון רעי,    ואשרי מאזין דעי    ומלי לא נטשם!    אמר איתיאל: ובהשלימו תוכחתו הבנויה. הוציא ידו החזקה וזרועו הנטויה. והראה כי נשברה וקשר עליה קשרי רמיה. ופרש ימינו. לבקש מחיר תוכחתו והגיונו. בעזות פניו וזדונו. ויתנדבו לו כל הקהלה. עד אשר כיסו נמלא. ומשושו נגלה. אז ירד מעל הגבעה בשמחתו. והוא ממהר בארחתו. אמר איתיאל: ואמשכהו מאחריו בשוליו. בכנף המעיל אשר עליו. ויפן אלי בראותו צלמי. וישאל בשלומי. וארא והנהו מידענו חבר הקיני ואשא משלי אליו ואמר:    למתי רכבך תנהג    ולבני הזמן תלעג    לקבץ הון ולא תדאג    לגדופם ולחשם?    ויענני:    היש משכיל ברב עשרו    אשר לא ידרשה עזרו    ולא יכבש בני דורו    בעת יוכל לכבשם?    ואמר לו: אוי בעל שיבה חנפה. ונפש באש שרופה. כי לא תדמה במתק לשונך. ורע מצפונך. אלא לצאה מסתרת. במור מקטרת! ואחרי כן נפרדתי ממנו והלך לצד ימין ואלך לצד שמאל ושמתי מגמתי לפאת דרום ושם מגמתו לצד צפון.    ובו סליק שער הי“א בעי”ו   המחברת השתים עשרה: והיא מחברת התיור   נאם הגבר איתיאל: הלכתי עד גלילות נפתלי ואשר . ואני בעל הון ועשר. וסוסים יעופון כנשר. יענני רחב הלב והגאון. ויעליצני רב ההון והאון . וכאשר נגעתי שם אחרי היגיעות העצומות. וחלש הגויות והבהמות. מצאתי הארצות ההם כאשר יספרו בעדם הלשונות והשפתים. והנה הם מחמד לנפש ותאוה לעינים. ושבחתי הנדוד על אשר שם הביאני. ולחנות בעריהם השיאני. ואליהם קראני. וארוץ במערכת השמחות. וההנחות. כל היום אארה פרי התענוגים והשעשועים. עם החברים המידעים. עד אשר נכספה נפשי לארצי ותשם. ועלה על לבי לצאת משם. ונכספתי לשוב אל קני ונטשתי אהלי המרוצה והמשובה. ורכבתי מרכבות החזירה והתשובה. ושמתי פני מגמת ארצי. ומחוז חפצי. וכאשר נועדו כל החבורה. והתעתדו ללכת מהרה. פחדנו מן ההליכה ובא בלבנו מרך. ובקשנו תיור לשמרנו מכף אויב בדרך. ונבקשנו בכל נוה ולא פגענוהו. ודרשנוהו ולא מצאנוהו. ותפג מחשבת ההולכים מהלך. כי לא מצאו עזר עליו לסמך. והיו בין שתי עצות אחת לשוב נמשכת. ושנית ללכת. עד אשר קצה נפשם בתוחלתם. ואבדה עצתם ודעתם. והיה עומד לפניהם איש עליו מראה הבחורים. ובגדיו בגדי הנזירים. המתבודדים בהרים. ובידיו קמיעות היראים. ובעיניו חכלילות הסובאים. והוא מביט לארץ ולא ישא עין לכל אשר יספרו. ומקשיב באזניו לשמע מה ידברו. וכאשר רצו איש מעל אחיו להפרד. וכל איש לשוב אל ביתו נכסף וחרד. אמר להם: אליכם, אישים, אקרא: הסירו יגון לבבכם. והשקיטו עצבכם. כי אני אתן לכם תיור יסיר פחדכם. ויעביר אתכם! אמר איתיאל: ונבקש ממנו להודיענו סוד דבריו. ותבונת אמריו. ובשרנו אותו כי יש שכר לפעלתו . ונתן לו מחיר יגיעתו. ויאמר כי הוא יודע דברי תפלה. למד אותה בחלום חזיון לילה. להשמר בה מאנשי רשע ועולה. וכאשר השלים דברו הנבזה. קרצו השומעים עיניהם זה לזה. וקרא זה אל זה. ויאמרו: מה יושיענו זה? וכראותו כי לעגו עליו כעס עליהם. ויען ויאמר: מה לכם. חשבתם אמונתי שקר ורוח. ושמתם שושני חוח? הלא אם לעגתם לדברי. ובזיתם אמרי. כמה פעמים הלכתי לבדי בהם יערות וציות. ונמלטתי משני אריות . ורכבתי בארץ צלמות ולא נצרכתי בהם לעוזרים חלוצים וחמושים. ולא לרכב ולפרשים! ועוד אסיר מלבבכם המחשבה אשר עלי חשבתם. והחשד אשר אותי חשדתם. כי אתחבר אליכם. ולא אפרד כל הדרך מכם. ואשים נפשי בכפי עמכם. ואם יצדק דברי הטיבו מחירי. והבו שכרי. ואם אשקר בנאמי. עצמו עצמי ושפכו דמי. אמר איתיאל: ויסיתנו בדבריו. להאמין במאמריו. ולהצדיק שקריו. והתאמצנו בעצתו. וימשכנו בעבות אמרתו. ולא שמנו לבנו לשואת עריץ וחרדתו. ובטחנו אל תפלתו. וכאשר קשרנו המשאות והמעמסות. ורתמנו המרכבות העמוסות. שאלנו ממנו להשלים אשר יעדנו. ולהודיענו הדברים אשר הבטיחנו. אמר לנו: יקרא כל אחד מכם “יושב בסתר עליון” כל יום בעלות השחר. ואל יאחר . ואחרי כן יאמר בקול דממה. ובנעימה נעימה. ובנפש צנועה ותמה. זאת התפלה התמימה: אנא, אלהים מחיה הפגרים. ורופא השברים. וחובש נגעים. ומציל מן הפגעים. והגומל טובות לטובים ולרעים. ומשגב לעניים הנכנעים. ומושיע לאשר לך נשמעים. רחם על ציר נאמן נביאיך. ומבחר ברואיך. ומליץ פלאיך לקוראיך. ורחם על משפחתו הטהורה. וחבורתו הישרה. וסיעתו היקרה. והצילני מכל זיקים המהלכים. העומדים להשטין בדרכים. ומשואת מלכים. ומהמון פריצים. וגאון עריצים. וערמת השרים. ושטמת הצרים. ושאון זרים. ואכזריות אכזרים. ומידי שוללים. ונכלי נוכלים. ותחבולות המחבלים . ושוד השודדים. ובגד בוגדים. ושפתי צרים. ומלתעות כפירים. ושגבנו אלהינו מנשיכת השכנים. ושאגת הגאיונים. והמים הזידונים. ואל אהיה נכפה בכפי החומסים ונספה ברשפי השוטנים ועמם לא אמשך. והוציאני ממחשך ומבין ההולכים בדרכי חשך. והחבירני עם עבדיך הנאמנים. אשר לעשות רצונך מזמנים. אנא, אלהי, חלצני בגרותי. ומגורתי. וגלותי. ודלותי. והליכתי. וחזירתי. ונסעי. ורבעי. ושבתי ושובי. וקומי ושכבי. ושחרי וערבי. ושמר נשמתי ואוני. ותרומתי והוני. וגופי. וכספי. וגויתי. ומחיתי. והיה עזרי בכבודי. והודי. ובמשכבי ובמרכבי. ובכני ובמושבי. ובמעבדי. ומעשה ידי. ובעניני. ובמגמת פני. ואל תטביעני בטיט יון. ואל תשליט בי כל און. והיה לי לעזרה. ולמשגב לעתות בצרה. אנא, אלהים, שמרני בעיניך. ואונך ועזך וגאונך. והסתירני בתעצומך ובשלומך. וסוככני בסתרך ואברתך. וחנני מטובתך וחסדיך. ואל תצריכני לבלעדיך. ותן לי שלוה עומדת. בלי אובדת. וענני בטובה. לא נכזבה. והצילני מפחד קורות הימים. וכסני בכנפי הרחמים. ואל ישלטו עלי יד אויבים. וחברת אורבים. ובעלי מרמה. אשר בידיהם זמה. והיה לי למגדל עז. וצור מעוז. ועיר מבצר. והבה־לנו עזרת מצר. כי אתה שומע עתירה. ועונה בעת צרה. ויהי בהשלימו החריש ונבט לארץ עד אשר אמרנו יד פגע תהותתהו. או רוח רעה תבעתהו. ויהי אחרי כן נשא אלינו ראשו. וגחלים תלהט נפשו. ויאמר: הרימותי ידי אל השמים בעלי המזרות. ומעלי המאורות. המאירות ומורות. להולכי ימים ומדברות . וגיאי הארץ אשר בה גבעות עולם. ויושבי תבל כלם. והמים אשר בם. והשחר הנקרע. והאור הנבקע. והעפר הנרקע. כי בזאת התפלה לא תצטרכו בה ללובשי השריונות והאזנים. ולמחזיקי המגנים. כל אשר יקראנה בבקר ומוסרי לא יפרע. יבטח עד הערב מכל דבר רע. וכל מי אשר יהגה בה באישון האפלה. לא ידאג מגנבים ושודדי לילה. אמר איתיאל: וכשמענו נעם מענה. למדנו כל עניניה. ויומם בה נהגה. ובזולתה לא נשגה. והלכנו בדרכנו ואנחנו נוהגים המשאות בנשקי האמרים. במקום המורים. וגנונו על נפשותינו בדברים. תחת הגברים. והאיש לא יפרד ממנו בקר וצהרים. מן השחר עד בין הערבים. ולא ישאל ממנו שכר ומחיר עד אשר קרבנו למדינה והכרנו גבולותיה. וראינו חומותיה. אמר: הנה זאת עירכם. עתה יבוא דברכם. אז הוצאנו לו כל הוננו ונאמר לו: הנה הוא לפניך. עשה הישר בעיניך. ויקח מן ההון די מחסורו. והיה שכרו. ויהי בלקחו השלל והשבי. ברח כצבי. וילך לו ויבהילנו נדודו. ויכאיבנו פרודו. ולא שמענו שמעו. ולא ידענו רבעו. עד אשר הגד לנו כי מיום בא לעיר נעלם מן העין. ולא יצא מבית סובאי יין. ובשמעי הדבר רציתי לדעת אמתו. ונקל בעיני לפשט מעיל כבודי ולהתחבר אתו. ואלך אל בית הסבא. ואני מתחפש בבגדים אחרים כאיש נחבא. והנה הזקן בין גביעים מוכנים. וכדים מלאים בדם גפנים. וכלים מכלים שונים. וסביביו מנורות. ועלמות כמאורות. והדסים ושושנים. ועוגב ומנים. והוא פעם יריק דמי הנבלים. ופעם ירנן על פי הנבלים. ופעם יריח הבשמים. ופעם ינשק הלחיים המאדמים. וכאשר גליתי חנפתו. ושנוי פעלתו. אמרתי לו: נבל, הכזה מעשך. ולא תפחד מעושך? השכחת יום משכתנו בכשפיך וחבריך. ושבת תיור לחבריך? עתה ידעתי: תחנוניך. בתזנוניך. ותפלתך תפלה. ולבך מלא תהלה. וישא קולו בשחוק. עד נשמע למרחוק. ויען ויאמר:    אשוטט יערים    ואלין כפרים    להפיק מזורים    ללב נאנח,    וארכב פרדים    ורכבי נדודים    לרפא בדודים    כאב דל ושח.    ואפשט כבודי    ואתן כבודי    לכבות יקודי    באדם וצח.    ולולי שתותי    תמאן שפתי    לפזר בדלח    מחבר ולח,    ואלאה להורות    ודרך להורות    לבעלי שירות    וכל דוד ואח.    לאט לי, אהובי,    ואל תאנף בי,    ובשחין כאבי    צרי חן מרח.    ואל תתמה על    זקן חטא ומעל    אשר ישקדה על    עסיס כוס ואח.    הכי בת כרמים    תאמץ עצמים    ותאמר למשמים:    באורי שמח!    ואל תט לתאוה    נעימה ונאוה,    פשט סות ענוה    ושוב נאלח;    חשף כל צפוני    לבבך מענה,    וגל סוד במענה    ואש לב קדח.    והשקט שאונים    ורפא יגונים    בבת הגפנים    ובלתה זנח,    והערב במשקים    נעימים חשוקים    רצונך להקים    ואותה ספח,    בנוגן משורר    בעת קול יעורר    סלעים יפורר    בקול רם וצח    וסור ממריבים    יבוזון אהבים    וחברת אהובים    ומהם ברח,    ונוס מפניהם    ואל תט אליהם    עזב דבריהם    והפך לקח.    נטש אב ילדך    אשר לא חמדך,    ורשת מצודך    לכל בא שטח.    היה בר לדודך    והיטב לכל דך,    ולחמך בעודך    במים שלח.    וסור ממשובה    ושוב לתשובה    ובה שערי ר־    חמי אל פתח.    סליק בע""ה    אמרתי לו: אבוי לשירתך הנעימה. ואוי לרשעתך העצומה! השבעתיך באל להודיעני מאיזה המעונות מעונך. כי הבהילוני עניניך. אמר: לא אבאר שמי לאשר בי יאמינו. רק אתן רמז והמשכילים יבינו:    דע, ידידי, הכי אני    אות ופלא אל עם ועם    ואני בן צפון עצת    כל וסודי הוא נעלם.    מחשבותי יצודדון    כל בני איש במעלם,    רק אני נאנח ונ־    גש ונענה ונהלם.    לי ילדים דלו אבל    לי יקוו לנהלם.    ואשר לו בנים בבק־    שו מזונם היאשם?    אמר איתיאל: וכשמעי דברו הכרתי כי הוא חבר הקיני אשר ידו בכל רמיה ישאל. ושיבתו בחנפה יגאל. כי כסה על לבנת השיבה שחרות. ויעטה במעטה צבעוניו מעיל קדרות. ועל כן התנכר. וכראותי אותו לא נכר. ואמר בלשון האהבה והחברה. והידידות אשר בינינו קשורה: זקן אשמה וסרה. הלא נגעה הצפירה. שתשוב מן המשובה הארורה? ויכעס וחרק שניו. וקרץ בעיניו. ויאמר: דע כי היום הזה יום בשורה. לא יום תוכחה וצרה. לא באנו למריבה. כי אם להתענג בטובה. ועתה עזב זה הענין עד עלות השחר. ואודיעך סודי יום מחר. ואפרד ממנו לפחדי ממרירתו ואיבתו. ולא לתקותי לאמרתו. ואשוב לביתי ואני בשתי ונכלמתי על בואי בבית הסובאים. ונחמתי ונשבעתי שלא אבוא בבית מרזח ונוה הסבאים. ולו יתן לי מלכות סבאים. ולא אשב בסוד משחקים ושותי יין. ולא אפנה אליהם עין. ויהי אחרי כן הלכנו בבקר איש למעונו. והנחנו חבר הקיני לרשעו וזדונו. והשטן עומד על ימינו לשטנו.    וכאן נשלם השער בעהי""ו   המחברת השלש עשרה: והיא מחברת האשה וילדיה   נאם הגבר איתיאל: נחברתי בקרית יערים. עם זקנים מן המשוררים. כלם ברורים. כלם גבורים. אין ערך אליהם בשירים. ואין משיג אבקם במערכת האמרים. וישבנו לספר חמודות כל שיר נורא ואים. והתמהמהנו עד נטות היום. וכאשר שאו ההגיונים. מן הרעיונים. ונכספו הנפשים למעונים. ראינו אשה זקנה ממרחק תמהר ללכת. ותרוץ כסוס דוהר במערכת. והיא מחופפת על עוללים. יבשים ודלים. ונחשבו כגוזלים. מחיק אמם גזולים. ולא פנתה לשמאל וימין עד הגיעה אלינו. ונצבה עלינו. ולא גלתה לבד קצת עיניה. כי כסתה פניה. ותאמר: שלום לגבירי הרעים. אשר הם לי נכרים ואינם לי ידועים! דעו, גבירי ואדירי, שומרי האמונות. ומקורי הארחות והמנות. עוזרי יתומים ואלמנות. כי הייתי מעדינות האצילים הטובים. ומבנות הנדיבים. והיו בני משפחתי. והאיש אשר אתי. נקראים בראש ונשואים על כתף וחקוקים במצח ונזכרים בפיות ולקוחים על הזרועים. ומשמחים הלבבות וממלאים הידים. ומאירים העינים. ומאמצים ברכים. וכאשר רפה הזמן אצילי הידים. והכאיב האברים. ונתח הנתחים. ופצח העצמות. חשכו הרואות בארבות. ונמרטו הגבות. וכהתה העין ואזלה היד ויבשה הזרוע ורפתה הימין ונחלש החצן. ונהרס השן. וכאשר יבש המרעה הירק. ונעתם הדוד הירקרק. קדר יומי הלבן ושב לאחור. והלבין שערי השחור. עד אשר נכספתי למות האדמדם. כי פסו אמונים מבני אדם. ואלה הילדים אשר אתם רואים מופתם דלותם ועצבם. ושחרות פניהם לעד על שחרות לבם. והכרת פניהם ענתה בם. תכלית תאותם פת לחם חשוק. וכל שאלתם חלוק. ונשבעתי לבל אחשף פני היקרים. כי אם ליקרים. ולו גועתי בין המצרים. ועתה נפשי שמתני. והורתני ולמדתני . כי אצלכם אמצא החפץ והתאוה. והכרתי כי אתכם מקורי הנדבה והתקוה. והאל ישגיא ויאמץ . ויעזר ויחלץ. אשר לא יחלל היום שבועתי. ולא יכזב דעתי. ולא יפר בריתי. ויביט האל בעין חסד לאשר יביטו אלי בעין דולפת. ונפש שואפת. אמר המגיד: ונתמה לנעם מליצתה. ומחמדי לקחי שפתה. ונאמר לה: כבר משכת לבנו בדבריך. ועתה איך חרוזיך ומלואי אמריך? ותאמר: לי שיר חזק בעת ירעים. מפרק הרים ומשבר סלעים. כלו נחמד למראה. ובל אתגאה. ונאמר לה: אם תשמיעינו קולך בשיריך. נהיה מעוזריך. אמרה: אגלה לכם בראשונה בלויי חליצותי. ואחרי כן אשמיעכם חרוזי מליצותי. ותגלה לעינינו בלויים מטלאים ותתגל לפני והיא זקנה כפופה.    ותען ותאמר:    לאל אשוע כי באף הלמו    אותי בני ימים ולא רחמו.    אנשי אמונה, נחמו נחמו    בת עם אשר שרי זמן עממו!    שכן שכנם מבלי מחריד    בטח, וחסדם נואמים נאמו.    בימי רעבון ועני נמצאו    מרעה, ודלים לחמם ילחמו.    לאורחים אש טעמם בערה,    אותם בבשר לח הלא קדמו.    לא ישכבה חוסה בצלם עדי    טרם יהי אוכל ואז ינעמו.    אך הזמן הוביש מקור נחלי    חסדם ובארות נעמם נסתמו,    ובתוך שאול מהם הלא הובאו    רופאי חלי אך ככפיר ינהמו,    עד שב יצועם גוש, ומרבבות    כבוד עלי עפר הלא חממו.    ואני במותם שח גאוני ומר־    כבתי, תמול ככבי זבול רממו.    אבכה לאפרוחי אשר יצעקו    מרה ביום וליל ולא ידמו;    עת קול יחנן בחצות ליל לאל    מקיץ להתפלל הלא יהמו.    מכין לעורב כי ישוע לך    צידו ומחלים כואבים עצמו,    הפק אנוש לנו, אשר יישרו    מעשיו ומדותיו ולב יחלמו.    אולי בפת לחם יכבה יקוד    לבות ועינים כעב זרמו.    עתה היש פה איש אשר יחמל    על תעלולים מכאב נדהמו?    וחי אשר לו יכרעו יורדי    עפר ביום פנים באף ירעמו,    לולי פרחי לא אגלה פני    הודי ברקמות שיר אשר רקמו!    סליק דא    אמר המגיד: וכשמענו נפלאות אמריה. ונוראות שיריה. גזרה הלבבות לשנים. ונפתחו לה מכל צד הידים. והתנדב לה כל מי אין מנהגו להעניק. ויד מרודים להחזיק. וכאשר נמלא כיסה. והללה עושה. ותפן ללכת מאתנו. והיא מהללת אותנו. וצעיריה. הולכים אחריה. ויתאוו כל הקהל אחרי לכתה. לדעת מכון שבתה. וסוד הילדים אשר אתה . ואמר להם: אני אהיה שלוחכם היום. והנני הולך אחריה פתאום. ורדפתי אחריה עד אשר נגעה לשוק מלא אנשים ונשים. ונערים לאין קץ וישישים. ובאה תוך ההמון הרב עם נעריה. ותמלט שוליה מידי התעלולים ההולכים אחריה. עד בקשוה. ולא מצאוה. ולא ענתה בעת קראוה. אבל נחפזתי בתאות רעיוני. לבל תסתר מנגד עיני. ותחזר לאטה על המסלה. עד הגיעה אל בית התפלה. ונכנסה בתוכו במעיליה. ותסר צעיפה מעליה. ואני מביט מאחורי הדלת אליה. לדעת מפעליה. וכאשר גלתה המסוה מעליה. לנגד עיני. ראיתי והנהו חבר הקיני. וארצה לבוא אליו. ולהוכיחו על רע פעליו. ועמדתי ולא נחפזתי עד אשר שקט וישב.    ויען ויאמר:    רעי, היכיר זמני    סודי וענין דברי    או בן צפונות וסודות    בצעי ורשעי וסתרי?    כמה פעמים ילדיו    נפתו בחן מאמרי!    ואחליף מפעלותי,    אמיר בקלון יקרי –    לבות אגנב במתקי    ולבב אחרים במורי.    ויחטפו הנפשות    אורי ויורי ומורי.    אלו אהלך בדרך    אחת יהי רב מזורי,    יבוש מקורי ואורי    גם יוסף שברי וצירי.    זה סוד צפוני וסתרי    לשואלים בעבורי.    תם    וכאשר הבינותי דבריו. ועצמת חבריו. ידעתי כי יצרו כשטן עומד על ימינו לשטנו. והנחש ישיאהו בזדונו. ולא ישמע לקול מלחשים ומזהירים. ולא יאזין לקול מורים. ואשוב לחברי בתמהון רעיוני. ואגיד להם את אשר ראתה עיני. וכאשר שמעו דברי כעסו על אבדת הארחות והמנות . ונשבעו לבל יגמלו חסד לזקנות.    נשלם השער או המחברת השלשה עשר בע' הש' ית' ויתב'   המחברת הארבע עשרה: והיא מחברת הזקן והעלם   נאם הגבר איתיאל: עליתי מעין רגל. לחגיגת הרגל. וכאשר פרעתי חובי. בתחנוני וניבי. התירו לי להתעלס עם הרעים. ולהתענג בתענוגי שעשועים. ובלכתי בארחותי. ודרכי מסלותי. דלק גופי ויחם. כי היו ימי החם. ואט מן הדרך להניח בין צללי הסבכים נפשי. להיות צל על ראשי. ובעודי תחת צללי צאלים. עם חברים משכילים. והאדמה פניה באור שמש לואטת. והצהרים פרשו עליה כנפי אש מלהטת. בא עלינו פתע פתאום זקן שוקק. נעור ורק. ועמו נער משתקשק. שפת התענוג מנשק. וישאל הזקן לשלומנו כמשפט בעלי המוסר. ויחלץ נעליו לשבת בתוכנו ואלינו סר. ונתמה וימס לבבנו לנעם דבריו אשר הראנו. אבל תמהנו. על אשר פרע מוסר לשבת בינינו. כאלו הוא חברנו. ואיך העז פניו לבוא בתוכנו. בטרם יכירנו. ונאמר לו: מי אתה ואיך נכנסת. ורשות ממנו לא בקשת? ויאמר לנו: אני איש מבקש. ונדבת נדיבים דורש. וסודי גלוי ואיני צריך לפרש. והמביט לבגדי ועניני יהי לו לאות כי לא אכחש. ושבתי ביניכם אשר לא כדת ועליה חרה אפכם. ועלה קצפכם. אין לתמה עליה כי הנדיבים לא ימנעו ממבקשיהם. ולא יסתרו מדורשיהם. ואין עליהם מונע. להתחבר אליהם כל נקשה ויגע. ונשאלהו איך נפל עלינו. ומי הורהו אלינו. ויאמר: כי לנדיבים שם טוב. כשמן הטוב. לכל פאה יפיץ מור רקוח. המהלך על כנפי רוח. וריח שמעם הטוב יורה התועים אליהם. ויקריב הרחוקים לערוגותיהם. ויורני טוב רקחכם. על לקחכם. ונדבת רוחכם. ובשרני אור פניכם. כי אפיק רצוני אצלכם. ובשאלתי אפרד מעמכם. ונאמר לו להודיענו שאלתו ונשלימנה. ובקשתו אל יעלימנה. אמר: דעו כי יש לי אני חפץ ולכם אזכרהו. וגם לנער יש דבר מכם ישאלהו. אמרנו לו: שתי השאלות נשלים. ואחד מכם בשאלתו לא נכלים. אבל נכבד הרב על הצעיר. אמר: טוב דברתם. ויקם לשורר. ורעיוניו לעורר. ויאמר:  אמנם אני איש קדחו    ימים בלבי מוקדי.    דרכי רחוקה להלך,    ילאו הלך בה צועדי,    ואני ביד ריקה בלי    הון וחפצי מורדי.    לעו דברי ועצת    לבי ושכלי אובדי.    סוסי אהה כשל ויל־    די יום ברשתם צודדי.    אם אהלך רגלי אפ־    חד פן אשורי מועדי,    כן אם אבושש ילכו    רעי והיו שוקדי.    אנחות לבבי ילעבו,    על כן דמעי יורדי.    ואמצאה בכם צרי    וימי ראותכם מועדי,    כי לא אנוש בוש מידי    טובכם אשר הם סועדי.    חוסו וחמלו והיו    נא עוזרי ומעודדי,    וראו כאב דל נאנח    והיו לשלום פוקדי!    אלו ידעתם את כבו־    די עת מלכים חומדי,    תבכו לרב אידי אשר    בא לי ותהיו סופדי;    כן לו ידעתם את כבוד    יחשי וחברת עובדי    ואשר בלבי מתעו־    דות עת צבא רום לומדי.    תדעו הכי דעתי ושכ־    לי עוללו עניי ודי.    חכמות הציקוני ותוך    פח העני הם לוכדי.    מי יתנני לא אהי    מקשיב בזאת למלמדי!    חטאו לאל עת למדו    לי סוד תעודות יולדי.    תם    ונאמר לו: עתה כבר הודעת שאלתך. וכי כשלה בהמתך. ואנחנו נתן לך מרכבת תגיע בה למעונך. ועתה מה שאלת בנך? ויאמר לו: קום, בני. ועשה כאשר עשיתי אני. ויקם כגבור ירוץ ללחם במערכת. וישלף לשון כחרב מתהפכת. ויען ויאמר:    לכם, גבירים, אשוע,    אנשי תהלה חמודה!    עת התלאות יבואון    הם לחרדים מצודה,    יקל עליהם בתתם    כל הון ואדם ופטדה.    אשאל אליכם שאלה    לפנות לנפש חרדה:    לחם ואם לא צלי אש    או מאכל לסעדה,    או אם רקיקים חשוקים    לרפא לנפש שדודה,    או רחמוני בפתות    פתים לחולה מרודה    או בתמרים, ואם לא    כבו בחלב יקודה.    מה תמצאון לי תביאון,    כי כבדה העבודה,    ודעו הכי יש עליכם    חובה לרחם בצידה    להיות מזוני לארח    היא לי רחוקה כבדה.    אתם לרום החסדים    עפים בכנפי חסידה,    ידכם כמו עב נדבות    מרוה עניים ופודה,    וימינכם לעמלים    לתת ברכות עתידה.    ודעו הכי בעדי תמ־    צאו גמול יום קפדה.    גם לי תהלות יבישון    כל שיר תהלה חמודה.    אמר איתיאל: וכראותנו הגור דומה לארי בכל ענינו . הרכבנו את האב והשבענו את בנו. ויהללו אותנו במהלל מפלא. אשר בפז לא יסלא. וכאשר יזמו ללכת ממרגעה. ושנסו מתניהם לנסיעה. אמרתי לזקן: יש בלבך שאלה ונשלימנה. או בקשה ונעשנה? אמר: ברוכים אתם כי חמלתם חבשתם הנחלות. ומלאתם השאלות. ואמר לו: היטב לנו כאשר היטבנו לך. וגמלנו כפי גמולך. והודיענו נוה מעונך. כי נפלאו ממנו עניניך. ויאנח אנחת איש אשר נזכר למעונו. והאנחה תבלבל לשונו. ויאמר:    עיר צעננים מעוני –    איכה תבקשו מקומה,    האויבים ישכנו בה    כיום ושפל מרומה?    חי אל אשר לו אקוה    לבוא ולשכן הדומה,    לא יערב אור לעיני    מיום גלות מהדומה!    תם    ובהשלימו נמלאו עיניו בדמעתו. לולי אשר עצר עבי בכיתו. וסגר בכיו את פיהו. ויפן וילך לו ועד כה לא ראיתיהו.    נשלמה המחברת הי“ד בע”ה   המחברת החמש עשרה: והיא מחברת הירשות   נאם הגבר איתיאל: נדדה שנתי מעיני בלילה אחת לובשת צעיף קדרות על מחלצותיה. ונוזלים מעיני העננים דמעותיה. ואהי רועה כוכבים. ואיש מכאובים. ועיני תלויה בלי נומה כעין חושק גער בו חשוקו. ומנותו הרחיקו. ואהי כל הלילה הומה והרעיונים יעירון ישני שאוני. ויחבירו נפרדי יגוני. עד אשר תאבתי ואהבתי. לרב היגיעה אשר יגעתי. שיפיק לי האל חבר מבני הבינה. ומאמוני האמונה. אולי אקצר בו מעיל לילי אשר ארך. ואפיץ חיל יגוני אשר ערך. אני טרם אכלה לדבר אל לבי. ולא השלמתי ניבי. ולא נסגרו עפעפי עיני. ולא שלטה יד שנה ברעיוני. עד שמעתי קול דופק. ועל השער מתדפק. ואיננו מתאפק. ולו קול ערב. וילך הלוך וקרב. ואמר לנפשי: אולי שתילי שאלתי פרחו. וכוכבי השמחות במרומי התקוה זרחו? וארוץ אליו באהבה נפלאתה. ואמר לו: מי אתה קראת? ויאמר: אורח ידי החשך התעוהו. והגשמים הוגיעוהו. ואל המקום הזה הגיעוהו. והוא מבקש לחסות בצלכם. וללון הלילה הזה באהלכם. ובעלות השחר ישית הערבה הדומיו. וישם לדרך פעמיו.  אמר המגיד: וכאשר [הורה] ניצוצו על יקודו. וסודו על יסודו. וערמתו וחכמתו. ועצתו ותחבולתו. ומליו. ומשליו. ידעתי כי חברתו שעשועים. ודברתו צרי צירים ונגעים. ואפתח השער בתאות רעיוני. ואמרתי: בוא, ברוך יי! והנה איש כפף הזמן קומתו. ובללו ידי הגשם שמלתו. וישאל לשלום בלשון רכה. ומליצה כמעין מים מפכה. וישבחני על אשר בקראו עניתיהו. ובצדק העירותיהו. ובסבר פנים יפות הביאותיהו. ואקריב אליו הנר והבטתי אליו משתונן. בעין מתבונן. והנהו חברנו חבר הקיני באמונה. ועדות נכונה. ואקריבהו קרבת איש אשר הגיע לסוף תאותו. ויצא בו מנוה יגונו לנוה מנוחתו. ויתחל לבאר לי מראה העין. והתחלתי לשאל אותו איך ואין. ויאמר לי: הבליעני רקי. כי יגיעת הדרך שמה לחרדה נשף חשקי! וחשבתי כי הרעב הכאיבהו. והעציבהו. ובעבור זה נעצל לדבר. וחילים לגבר. ואשים לפניו אשר יוכל האדם לשום לאורח הבא בכלי גולה . באישון לילה ואפלה. וימנע מאכל כאשר ימנע האיש המתבושש היגע. ויסב עיניו ממנו כאשר יעשה האיש השבע. עד אשר חשדתיהו במפעלותיו . ונזכרתי לרע מדותיו ותהפוכותיו. וכמעט יכווהו ניצוצי תוכחתי. וישכוהו צפעוני אמרתי. ונכר לו ממראה עיני. אשר צפנו לו רעיוני. ויאמר לי: הוי החושד בדודיו. ולא יאמין באהבת ידידיו. הסר מלבך המחשבה אשר חשבת. ואגיד לך פלאים לא הקשבת. ואמר: ספרה נא לי צצי הבליך המשקדים. רועה רוח ורודף קדים! אמר: דע כי ישנתי אמש חסר זוזים. והיגונים בצלעות לבי מאחזים. ואשכים בעת השלים הלילה קץ תכונתו. והחביא השחר כוכבי חבורתו. ויצא השמש בגבורתו. ואצא לשוקים. ומוקדי הרעב בלבי דולקים. ואסובב אולי אמצא איש בחבלי אלכדנו. או נדיב אשאלנו. וארא באחד החניות תמרים. במערכת הישר מישרים נאסף ביפים צחות היין. ואדם הפנינים למראה העין. ונכחם חלב מבשל נאה . ונחמד למראה. יעיד על שכל עושהו. והוא משבחהו ומאשר לקונהו. ולו ימכר בו נפשו יקחהו. ותאסרני התאוה בחבליה. ותסגירני ביד מושליה. עד אשר עמדתי משתומם כמו שממות לב חושק וצירו. ונבהלתי כמו הצב אשר תעה ממאורתו וחורו. אין בידי אגורה. להיות בה תאותי אגורה. ורגלי תעצרני מלכת. ולצאת מן המערכת. אבל משכתני יד התאוה ושאוניה. וצירי הבליעה ויגוניה. לשוט על כל מקום בכל ענין. ולשאב בכל מעין. ולא שקטתי כל היום ההוא אשליך דליי ואדלה. והוא בכל פעם ריקם יעלה. עד אשר פנתה השמש לערב. ויכבד יגון הנפש לרב. ואשוב למקומי בלב סחרחר וסוחר. ואני מות בוחר. אקדים רגל ואחרת אאחר. ובעודני אלך ואעמד. ואשקט ואשקד. ויפגשני זקן נאנח אנחת אשה שכולה. ועינו דומעת בקול המלה. ולא מנעני אשר בלבי מחלי הזאב. ודאבון הרעב והכאב. מלהתחבר אליו במלי. אולי יפל בחבלי. ואמר לו: בן אדם, ידעתי כי [לך] סוד נסתר. ולאנחתך חלום נפתר. ועתה העמידני על סוד יגוניך. וקחני מיועצי אמוניך. כי תמצא בי חובש ורופא. ועוזר ביד ובפה. אמר: חי יי אם אנחתי אשר אעורר. על תענוג עובר. או על זמן מורה וסורר. אבל נאנחתי לאבוד השכל ואוהביו. ועל אשר חרב נוה הבין ומושביו. ואפלו ירחיו וכוכביו. ואמר אליו: ואיזה חדוש נתחדש ונפלא. או איזה דבר נתגלה. עד אשר העיר אנחותיך. והעריב אור שמשך ושמחותיך? ויוצא אגרת ונשבע בשבועותיו. ובחי אבותיו. כי נתן אותה לפני חכמי הדור ולא מצאו תשובות. ופרש אותה לפני בעלי המדרשות. [ומצא פיות] מחרישות. ואזנים חרשות. והעיר אליה מחברי [הספרים. ונא]למו כשוכני [הקברים]. ואמר לו: הראני אותה. אולי אגלה מופתה ואותה. אמר: הקשית לשאל. ויתכן כי אין זולתך לגאול. ויתן לי אותה – ואמצא כתוב בה:    פליל צדק ודין אין כמותו    בחכמתו וביקר מעלתו,    שפט משפט ודין תעו בסודו    מתי שכל ונלאו משאתו!    אנוש גוע ועזב אח יחידו    והוא מאב ואם בעל בריתו,    ולמת היתה אשה נשואה    ויש לה אח והיא גם היא אחותו,    ונטלה היא כתבתה ואך ה־    שאר היה לאחיה מנתו,    ולא נשאר לאח המת ירשה    לבד מהבכי הוא נחלתו.    ועתה קום לפרק ההלכה    ורפא מלבב דל מחלתו.    אמר המגיד: וכאשר ראיתי נגידיה. ועמדתי על סודיה. אמרתי: פגשת מחזיק הבדק. ופגעת את שש ועושה צדק. ומצאת ראש קרואיה. ומגלה פלאיה. אבל אני מסלד בחילה. ומצטרך לאכילה. ועתה מלא בטני. ותשמע נוראות לשוני. ויאמר לי: כן דברת ועתה לך עמי להדמי למען אתן לך שאלתך. ותגיע לסוף בקשתך. ואלך לביתו וידי אין לאל. כאשר גזר עלי האל. ואבוא אל בית צר מלא יגון וחרון. וארכו אמתים וחצי כמו הארון. וקיריו מקרקרים וצועקים בשברון. אבל רפא נגע הבית וצרעתו. בנדבת ידו לקול תתו. ויאמר לי: שאל מה אקנה למאכלך. מה תאמר נפשך ואעשה לך. ואמר: אני רוצה רוכב נעים על נחמד מכל רכוב. ואהוב מרע מכל אהוב. ויחרש שעה גדולה ויאמר לי: אני חושב כי תרצה פרי דקלים. עם מיץ רחלים. ואמר לו: לא תעית בדרך. ולא הוגעת הגיוניך בפרך. וילך חוצץ. ואחר לכתו שב מדרכו והוא מרוצץ. ויאמר לי: יברכך יי! דע כי האמת יקרה. והכזב כלענה מרה. ועתה אל ישיאך הרעב אשר הוא עדי החסידים. ופאר הנביאים והנגידים. להדמות לאנשים אשר ימיקו. ולשונם יחליקו. והאמת ירחיקו. והשמר פן תשקר בדבריך. ואל תהתל בחבריך. ואני בכל זאת לא אעות לך הנתיבה. ולא אמנע לך עצה טובה. והנה הזהרתיך טרם יסור המסוה בינינו. ותביא המשטמה בין שנינו. ועתה חשב היטב והאמת אל תהי עוזב. והשמר פן תכזב. ואמר לו: וחי האל אסר כל חלב וכל דם. והתיר החלב עם התמר האדמדם. לא פתחתי פי בשוא. ולא נתעיתי להאמין בשוא. ולא השאתיך בשקר להלכד במוקשיו. ובאחרונה יגלה האמת למבקשיו. ותאשר עצתך בתתך התמר והחלב לדורשיו. וימהר בקול המלה אל השוק. כמו שימהר לנוס אדם עשוק. ויהי כהרף עין והנו שב ומשאו בחיקו. ופניו זועפים כחקו. וישם לפני הכל. ויאמר לי: שים לפניך אכל. והך זה בזה. לראות אי זה יכשר הזה או זה. ואנער חצן תאותי. וארוץ באכילתי. כסוס דוהר במרוצתו והוא מביט אלי בעין נאנח ונואק. ויתאוה מרב כעסו שאחנק. ולהיות מיתתי באחת מארבע מיתות בית דין בחנק. ואני אוכל זה וזה כבכורה בטרם קיץ אשר הרואה יראנה. בעודה בכפו יבלענה. וכאשר בלעתי הכל ביד רמה. כגן עדן הארץ לפני ואחרי מדבר שממה. נבוכו רעיוני בתשובת השירים. וחשבתי לפרע התמרים. ועוד המאכל בין שני. וטרם יכרת מלפני. ויקם בקצפו וחריו. ויבא העט והדיו. ויאמר: כבר נמלא גרנך. ועתה פתח גרונך. והרק נטפי לשונך. ואם מאנת תן מחיר אכילתך ותגאל. וחיל בלעת ותקיאנו מבטנך יורישנו אל. ואמר לו: לא תמצא בפי כי אם נכונה. ועתה כתב בשם אל אמונה.    ויען ויאמר:    אמר לאיש אשר הסתיר משליו    בנר דעי אחפש שאלתו.    וזה המת אשר הקדים לאחיו    אחי אשתו ונחל נחלתו    אנוש השיא בנו ברצון לבבו    ונתן לו לאשה את חמותו.    ומת הבן והאשה עזבה    בהריון וילדה בן דמותו,    וזה הוא בן בנו באמת וישר    ואח אשתו והיא גם היא אחותו,    ובן הבן עלי האח מכבד    ולו משפט ירשה מהיותו.    ועת גוע אבי האב ונאסף,    לאשתו יחלק נחלה כדתו,    ויירש בן בנו הונו ואונו    אשר נשאר ויזכה לו במותו.    והנה סוד שאלתך מבאר,    וימעט להיות נפשך פדותו.    וכאשר ראה התשובה. וידע כי היא טובה. ולאמת קרובה. אמר לי: יפה דנת אבל הנה הליל לפניך. שים לנותך מגמת פניך. אמרתי: אני נכרי בארץ נכריה נבדל בדול אף כי עתה שחרו כנפי הלילה . ודמעת הגשם נוזלה. ויאמר לי: לך מעלי. כי לא תלין בצללי. אמרתי: למה זה ואין בביתך איש וקול אדם? אמר אלי: כי שמתי לבי לאכילתך הגסה . בתתך כל הנמצא למשסה. ותלקט את כל אשר מצאת בידים ובשפתים. כמו הארבה בגבול מצרים. וארא כי אינך חושב לאחריתך. ולא תזהר מאשר יזיק לך או יועיל למחלתך. וכל מי ימלא בטנו כאשר מלאת. ויעשה כאשר עשית. לא ימלט מחלי מעים כבד. או שלשול מאבד. ועתה אשביעך בממית ומחיה. כי הלילה הזה בביתי לא תהיה. וכאשר שמעתי לשבועתו. ונסיתי דעתו. יצאתי בעל כרחי שלא בטובתי. ונסתי בעצם אנחתי. והגשמים ישטפוני. וידי האפלה יהדפוני. והכלבים יגפוני. עד אשר הביאוני אליכם ידי הסבה. המסבבת במסבה. ואני מודה ימי הפרידה. אשר הביאוני לחברתך החמודה. ואמר לו: מה נעמה חברתך ללבי. ונזלה כעב טל על חם קרבי! ויתחל לספר קורותיו. ולערב חידותיו בתוכחותיו. עד אשר גלה השחר מסוה פניו. ונשמע קול הקורא לתפלה בתחנוניו. ויתעתד לקול הקורא בנפש נמשכת. ויפן להפרד ממני וללכת. ואחזיק בו באהבה. ואמר לו: חק האורח הבא. לשום שלשת ימים הישיבה. וימאן רק ללכת לדרכו. ולעזב ככפיר סכו. ויען ויאמר בעת מהלכו:    ידידך אם תבקר יום בחדש    תהי נכבד ותחשב כנפשו –    וסהר לא יגלה כל מאורו    בליל תמו לבד פעם בחדשו.   המחברת השש עשרה: והיא מחברת האותיות המתהפכות   נאם הגבר איתיאל: התפללתי מנחה וערבית הראויות. באחת בתי הכנסיות. וכאשר השלמתי המצוה כפי השגתי. ויצאתי ידי חובתי. ראיתי בבית המדרש חברת כהנים. ועצרת נבונים. והם ישאבו יין המליצות בכוסות ההגיונים. וכלים מכלים שונים. וכלם קודחי אש הנסיון. ומאזרי זיקות ההגיון. ואתאב קרבתם ללקט מהם מאמר נחמד . או מוסר נכבד. וארוץ אליהם. להתאבק בשעליהם . ואמרתי להם: הימצא חן בעיניכם איש נכסף לארות פרי נגידים. לא פרי מגדים. ותאותו מתק האמרים. לא מתק התמרים? ויקומו לפני. ויאמרו: שב, ברוך יי! ולא התמהמהתי כי אם כעבר ברק שואף. או כרוץ צפור מעופף. והנה בא עלינו יליד ארחות. ובידו אמתחות. וישאל לשלומנו ראשונה. והשתחוה באחרונה. ויאמר: אנשי לבב. ובעלי שכל בארחות המליצה סבב. דעו כי קרבת אלהים הטובה. לרפאת נפש עצובה. והצלת הנפשות. וחלוץ הלבבות האנושות. וחי האל אשר הביאני בצל קורתכם. והורני לחסות בצל סתרתכם ואברתכם . ולהוחיל עזרתכם. כי אני טרוד מנוה חפצי. ושלוח לילדים רעבים עזבתים במעון רבצי. ועתה היש בחבורה מי יהיה לו יתרון. להעביר את רעת החסרון. ולהסיר מלבבי שברון ומשנה שברון? ויאמרו לו: אחר האכילה נמצאת. ובסוף המזון נקראת. ואין שם כי אם הנשאר מן המאכל והטבחה . והנותרת מן המנחה. ואם תסתפק בו יהיה לך לארחה. ויאמר אלינו: דעו כי אחי היגונות. וכל אשר יחסר לו מזונות. מסתפק בפתות השלחנות. ודי לו לאכל שארית הקערות המשוחות. ולמחות הצלחות. ויצוה כל אחד ממנו לעבדו. לתת לו מן הנמצא בידו. וייטבו דברינו בעיניו. וישב ועינו תלויה לאשר יושם לפניו. ונשב אנחנו לקדמותנו. ולעורר חניתות מליצותינו. ולהקיר מקורי לקחי שפתינו. עד אשר שוטטנו בחוצות העצות הערוכות. וחשבנו לחבר מליצות מתהפכות. להיות לפאר ולצבי. כגון האומר “יבין ניבי”. אשר אם תהפך האותיות. תמצאם על יסודם בנויות. ונזעיק חלוצי הלבבות. וחמושי המחשבות. ורצינו להיות המתחיל ממנו. עושה שלשה חרוזות ודרכו יורנו. ואחרי כן יוסיף העומד לימינו. שלשה אחרים על מליצת הגיונו. והעומד משמאלו בשלשה אחרים יגלה יתרונו. ויהיה אחרונו. אמר המגיד: והיתה חברתנו חבור נחמד. ומספרנו כמספר אצבעות היד. ויתחיל העומד לימיני. אשר היה השטן לשטני. ויאמר:    בחר בלב רחב.    ויען אחר ויאמר:    חון לדל נוח.    ויאמר האחר:    חבש לכל שבח.    ויען הרביעי ויאמר:    רצון, היה נוצר!    וכאשר נגע תורי. נגלה מסתורי. ואיגע. אולי לסוף אגע. ורעיוני יקבץ צבאיו. ויחזק נכאיו. פעם ירוץ ופעם יכשל. ועת יתאמץ ועת יחשל. ואביט לימיני. ואין עוני. ולשמאל. ואין מי יחמל. עד נחלש גדודי. ונודע לכל קצר ידי. ואמר לרעי: אלו היה עמנו חבר הקיני הוא היה רופא המזור. ומעיר לעזר. אמרו: לו שאלת זאת השאלה לדרדע. נבער בה ולא ידע. והימן וכלכל. לענות לא יכול. והיינו כלנו מאיצים לפתח פתחיו. ולשבר בריחיו. והאורח הבא. בירכתי הבית נחבא. והוא יביט אלינו. וילעג עלינו. ובכל זאת הוא ממלא חרוזיו וסודו ממנו נעלם ומכסה. ואנחנו לא נדע מה נעשה. וכאשר נגלה לו קצר ימיננו. ועצר לשוננו. ויבוש מקורנו. ודעוך מאורנו. אמר: אליכם, אישים, אקרא. דעו כי ייגע יגיעה מרה. כל הרוצה להזריע עקרה. ולהתרפאת בנפש חולה ורוח נשברה. ודעו כי יש מעלות לנגידי האומר: וכי גבה מעל כל גבה שומר. ויען ויאמר אלי: אני היום אמלא מקומך. ואשקיט שאון קמיך. לכן אם תרצה לחבר נפרדי מלים. בלי שקולים. אמר כן: הניב שרש בינה. ואם תרצה להיות מליך שקולים. במאזני השירים הכלולים. אמר כן בענין האהבה:    אשא בלב כי־דודיך,    אצא מחם כידודיך.    ואם תרצה בענין מוסר אמר כן:    אפר נוגי יגון רפא,    הפר עצב, בצע רפה.    אחרים:    לכם חק ועדי לשם    משלי, דע וקח מכל.    אחרים:    לכסל שו רצון יוצר,    רצוי נוצר, ושל סכל.    וכאשר הבהילנו בנפלאותיו. ולבבנו באותותיו. הללנוהו עד כסה פניו ענותו. ועזרנוהו עד שבעה תאותו. ויקם וישנס מתניו לצאת מן המערכת. ולקח אמתחתו ללכת. וילך כאזרח רענן מתערה. ובקול רם קורא:    מה יקרו ילדי יקר,    מכל בני איש נעמו!    גברו בנדבתם עלי    כל איש ובבין עצמו.    נסה לבבי סוד מלי־    צתם בשירים רקמו,    ויסכלו נגד תעו־    דתם חכמים חכמו.    ובעת קראתים חמלו    עלי ואותי נחמו,    וימלאו ידי בכל    טובה ועלי רחמו.    אם הנדיבים טל הלא    המה עננים זרמו.    וירחק כמטחוי קשת. ושב מהרה כצפור ימלט מרשת. ויאמר: אחי גבירי. אצילי ויקירי. אשר ניבכם נותן כח לאסירי און. וטובכם יפיק נוח לחסרי הון. דעו כי בן ליל פרש צלו מפה ומפה. וחשך האור בעריפו. והדרך שם על פניו צעיפו. וביני ובין מעוני מסלה דחוקה. ודרך רחוקה. ואלו תתנו לי נר יורני הנתיבה. ויצילני פן אכשל בדרך עקבה. תשלימו הטובה. וכאשר הובא הנדרש. אשר בו האפל מן גו יגרש. פקח האור הוד עיני. והראני פני חברנו חבר הקיני. ואמר לחברי: זה האיש אשר התאויתי וקויתי. ומהללו לפניכם שויתי וחויתי. זה האיש מרגיז ארץ המליצות. ומרעיש ממלכות השכל והמועצות. וכשמעם דברי הסבו כלם אליו העינים. ונשאוהו על כפים וכתפים. וקראו שם מחנהו מחנים. ושאלו ממנו לעמד עמם עד עלות השחר. ואז למקומו יסחר. ולא יאחר. אמר להם: דעו כי אהבתי קשורה באהבתכם. ושאלתי למלאת שאלתכם. אבל באתי אליכם ועזבתי עוללי מתעטפים ברעב. ועיניהם לעין האב תתאב. ותדאב. ואם אבושש מהם. יתחלחלו רעיוניהם. ולא תערב שנה לעיניהם. ועתה הרפו ממני ואלך להשביע רעבם. ולהסיר כאבם. ואשוב אליכם. לעמד עד אור הבקר עמכם. אז קראנו לאחד מהנערים ללכת עמו ודרכו יורנו. למען ישוב מהרה אלינו. וילך העבד עמו. והוליך שקו על שכמו. ויבושש ממנו אחרי לכתו. וכאשר הוחלנו עד בוש והנה הנער בא ואין איש אתו. ונאמר לו: מה ידעת בלכתך. ומדוע אתה לבדך. ואין איש אתך? אמר: הוליכני ארחות לא סלולות. ויתעני במסלות. עד אשר נגענו לבית חרב. שחור כעורב. ויאמר: זה הוא נוה מנוחי. וקן אפרוחי. ויפתח דלתו. ולקח ממני אמתחתו. ויאמר לי: הטיבות אשר עזרתני. ולא עזבתני. ואני אתן לך שכר חלף עבודתך אשר עבדתני. והנה לך עצה ממבחר העצות. וממחמדי המליצות. ויאמר:    עת תארה ידך פרי גנה    אל תוסף יד לשנות עדי שנה.    ובעת אשר מחנה כבר נזרע    לקט אשר תמצא וחושה נא    וברח לך מהר בטרם ת־    לכד בפח ציד כמו יונה.    ובשוטך בים שחה אל חוף    הים ואז תערב לך שנה.    ושמר נות שבתך לבל תטרח    על רעך פן אותך ישנא.    ויאמר לי: צפנם ברעיוניך. ושימם לנגד עיניך. ולך לחבריך. ובהגיעך אליהם. תפרש סכת שלומי עליהם. ותאמר להם. כי כל המניד שנתו בדברו תעתועים נקרא חסר דעת. ובעל נפש משתגעת. ומדוע אענה נפשי. להביא כאב אל ראשי? אמר המגיד: וכאשר העמידתנו מזמתו. על מרמתו וערמתו. כעסנו ודאגנו על אשר שלחנוהו. וללכת הנחנוהו. ונפרדנו רקים מן הקרן והשבח . ויחזר כל אחד ממנו בסחורה בלי רוח.    סליק   המחברת השבע עשרה: והיא מחברת האגרת הנסוגה. והיא כבשושנים סוגה   נאם הגבר איתיאל: ראיתי בארצות הליכותי. ובעניני תהפוכותי. בחורים אור החכמה מהם יבקיע . ויזהירו כזהר הרקיע. ידם במלחמה. רמה. ובמערכת. כלהט החרב המתהפכת. ויסבוהו כשרפים ואופנים ומלאכי אלהים. גבה שומר ועליהם גבהים. ויעירני לאותם. חשק חמודותם. ואהבת שמע מליצתם. וכאשר דבקתי בצבאותם. ונקשרתי בפניני מלואותם. אמרו לי: האתה מן הקרבים למלחמה ותרצה לבא עם הקרואים. לשבר בתוך הבאים. ולשאב ממקור החכמה. בדלי המזמה? אמרתי: אני מן המביטים מרחוק לקרב. אבל לא אקרב. ויניחו לשאל ממני סודותם. ושבו למלחמותם. והיה בתוך חברתם. ובראש ישיבתם. זקן מחצוהו היגונים. ולחצוהו הזמנים. עד אשר דל בשרו ודמה לאפר. ונמשל מרב דלותו לעט סופר. אבל היה מראה פלאות. בפתחו פה בשירים ובדברי נבואות. ויחפיר אגור. בעת יצפצף כעגור . ואתמה לרב חכמתו אשר נתנה לו גבורה. על כל בני החבורה. ולא שקט לפתח כל סתום. ולהתיר כל חתום. עד אשר נבקו חדרי הלבבות. ושאו המחשבות. מן השאלות והתשובות. וכאשר ראה קצר יד חבורתו. והוא כצאת השמש בגבורתו. הקיר מקוריו. ופתח שעריו. ואמר: היש בכם מחבר אגרת מסגרת. אוזרת וחוגרת. מרומיה הם הדמיה. וגשמיה תלמיה. ומזרחה. מערבה. היא על שני מנורים ארוגה. ובהליכתה נסוגה. ונגלית בשתי מראות. ותתפלל לשתי פאות. ובשני פנים תגלה לעד ולאות. אם מפאת מזרחה תזרח. אש החשק תקדח. ואם תעלה ממערבה. תוציא חיל מליצות ממארבה. אמר המגיד: וכשמע העם דבריו דבק לשון כל איש לחכו. ותמהו לתקף גבורתו וחין ערכו. ולא קרץ איש מהם בעינו. ולא חרץ לשונו. וכאשר ראה אותם כבהמות אלמים. וחרשים ומחרישים כצלמים. אמר להם: אתן לכם זמן ארך. ואני אשים חיל מליצתי לפניכם ערוך. היטיבו שכרי ואם תתנדבו אהלל. ואם מנתן תתעכבו כבודכם אחלל. אמרו לו: חי יי אם יש לנו כח לשחות בים הגדול הזה. ולדעת אי זה יכשר הזה או זה. ועתה הנח לבבנו מאנחותינו. ותנעם בארחתנו ומנחתנו. ונבט לארץ כפי שעה ויאמר: כתבו לכם דברי. ושמעו מאמרי: האהבה. גמול הנדבה. ומתנת החסד. כפי המתחסד. ואוצר המהלל. צפוני המהלל. והפרות השבחה. קנין ההצלחה. ואות האמונים. סבר הפנים. ונעם החברה. גורם העזרה. ומציאת ההגיון. עדי הלשון. ומליצת הניבות. יכבש המחשבות. ופי האהבות. חלי הלבבות. ומאס הדודים. שמצת הידידים. ורב התאוה. יסיר הענוה. וכבוש השמצה. ברסן העצה. ודרש הגדופות. יעורר החרפות. ונטירת החובים. ישכיח האהבים. ותמת המוסרים. השלמת הנדרים. ומתנת השואלים. הנאת המשאילים. ותת הגמולה. ירבה הכלכלה. ויתרון המעלה. ירומם התהלה. וכבוד הגדולים. במאוס הנבלים. ואות המהללים. ברבות התגמולים. ומהר התהלות. השלמת השאלות. ורב השגיונים. בהעמיק הענינים. וחקר הנכחות. יחליש הכחות. וחלש המוסרים. ידחה החברים. ושכחת האמונות. יזכיר העוונות. ומחות העלילות. ירבה המעלות. וגבה השררות. באוצרות הצרות. ורב הערמה. בהדור המזמה. ואמץ המעשים. בחלש הכעסים. וכח המליצה. בחינת העצה. ובעתות המארעות. יתודעו הדעות. ובחסרון האמץ. יחלש החפץ. וביתרת הנסיכים. יתבארו הערכים. ובמבחן הענינים. יודעו היגונים. ובסבל המצר. פרי השכר. וזכות המרגעה. באהבת היגיעה. ורב החקירה. בעצמת השמירה. ותמת העבדים. אימת הנכבדים. וכבוד הענוה. במתק האחוה. ונסיון העוזרים. ברב המצרים. ומעוט האויבים. בחברת האוהבים. ומבחן המשכילים. כנגד הכסילים. וחקירת האחרונות. יישר הסכנות. והרחקת המכשולות. ירבה התהלות. ורע המרדות. הפך הצניעות. וסוד החמודות. באנשי הסודות. ויאמר: הנה מאתים מלים. נחלקים על מוסרים ומשלים. וכל מי יקראם על דרך כתיבתם. לא יתעה בנתיבתם. וכל הרוצה להפך ראשיתם. ויתחיל מאחריתם. יאמר כן:    הסודות באנשי החמודות…..    ועל זה הדרך ילך בהטיפו. עד יגיע לסופו.    אמר המגיד: וכאשר הבהילנו במחברתו הנפרדת . ואגרתו הנכבדת. ידענו יתרון המשכילים. על הכסילים. וכי היתרון ביד האל ימצא. ויחלק אותו לכל מי שירצה. אז החזיק כל אחד ממנו בשוליו. ויאצל מהודו והונו עליו. ולא רצה לקבל מנחת ידי. ויאמר: חלילה לי להזיק תלמידי. אמרתי לו: האתה חבר הקיני בדלות גופך. ופניך? אמר: אני הוא בדלותי ועניי. ויבש גופי וחליי. ואבוד זיו פני וצביי. ואאשימהו על אשר לא שקט. ולא נמנע מהלך בארצות נע ונד. ויבט לי בכאבו. ויען בניבו:    זמן יזם שלף חרבו באפו,    ובניו לעשות חפצו ערבים;    וגזל את שנת עיני והכאיב,    ושם דמעי כנחל הערבים.    נתנני הלך נודד בכל פה,    אקו שחרו והוא מעריב ערבים.    בכל יום אעלה עלה וירד,    וצירי יצמחו בו כערבים.    ובהשלימו הפנה ללכת. מן המערכת. ואנחנו בין מביט אליו. ומתגולל עליו. ומחזיק בשוליו. ונפרדנו ממנו כה וכה. והלך כל אחד ממנו לדרכו.    וכאן נשלם שער זו היא מחברת ההשבעה עשר בעהי""ו   המחברת השמנה עשרה: והיא מחברת הגביע   נאם הגבר איתיאל: יצאתי מארץ צען. ללכת אל ארץ כנען. עם חברים מבני מלכי צדק ועם חבר הקיני מאחר הנחפזים. ומשמח העלזים. וצנצנת המן. ופלא הזמן. ואשר הוא במליצה נטע נעמן. ונחנה בבית לחם. ואז שופט העיר אסף יודעיו לאכל אתו לחם. וקרא לסעדתו הרחוקים והקרובים. והרעים והטובים. עד אשר קרא האורחים והתושבים. והעוברים והשבים. וכאשר הקשבנו לקול קריאתו. ונכנסנו לביתו. פרשו השלחנות בכל מיני מטעמים נעימים. ומעדנים מוכנים. ומאכלים ימשכו אליהם הידים. והם חיי בשרים ותאוה לעינים. ואחר הסעדה הביאו מגביעי הזכוכית גביע. מזהיר כזהר הרקיע. כלו מן האור נחבר. ומן האויר נגזר. או נאצל מלבנת הספיר. ולא יסלה בכתם אופיר. וגזרת הגביע מלאה ממתקים. ומעדנים חשוקים. ותוכה צפיחית בדבש. אשר בו כל כאב יחבש. וכאשר בערו בחשקה יקודי התאוות. ונכספו לעמד על סודה מליצי השפתות. באכל ופתות. ומצה ושתות. והתחילו חילי המחשבות לצבא על אוצריה. ולצור על מבצריה. וללכד נעימותיה. עד רדת חומותיה. קם חבר הקיני כמו שנשתגע. או אחזו פגע. ורחק מהגביע ולא קרב. כרחק מזרח ממערב. ונקם לפיסהו. אולי למקומו נשיבהו. ויאמר: בחי מרקיע ימים ומבקיע . ובוקע חלוני רקיע. לא אשוב עד תסירו הגביע. ולא מצאנו תמורה מחברתו. ושמרנו אלתו ושבועתו . ונרם הגביע והלבבות עמו גזולות. והדמעות עליו נוזלות. וכאשר הפנה עצמו. לשוב אל הדמו. ונקה מאלתו ומאשמו. שאלנוהו על דבר קומו. והגביע מדוע צוה להרימו. ויאמר: כי כלי הזכוכית רכיל. וסוד לא יכיל. כל אשר יצפנו בתוכו יגלהו. ואשר בקרבו לא יכסהו. וזה שנתים ימים נשאתי ידי. שלא אתחבר עם רכיל בעודי. אמרנו לו: ומה היה שבועתך היצוקה. ואלתך החזקה? אמר: היה לי שכן יחליק לשונו ובקרבו מארב. ולבו עקרב. ובניבו כל ציר יחבש . ובלבו שרש פורה רוש. ונתפתיתי בקרבתו. ונמשכתי לחברתו. והשיאוני מנעמי דדיו. לשוב כאחד מידידיו. ופתני שחוק פיהו אשר בו בטחתי. והאמנתי. ואתחבר אליו כי חשבתיו אהוב וחביב ונעים. ונגלה כי כליו רעים. ולא ידעתי כי בעת מבחנו. אמר: מי יתן ואינו! ונסמכתי באהבתו. ולא בנתי כי בעת חקירתו. אנחם על חבורתו. והיתה לי נערה כבודה. יקרה מכל כלי חמדה. חותם תכנית. לא ימצאו לה במכלול יפיה שנית. אם תגלה פניה תחפיר המאורים. ותבער בלבבות אורים. ואם תחשף שניה תלעג על הבדלחים. ותשיב הלשמים הצחים מאוסים ונאלחים. וברגל דלוחים. ואם תביט בעיניה תעורר המון מעים. ותצדיק בכשפיה מעשה מצרים. ואם תדבר תסכל לב המשכילים. ותוריד במתק אמריה צורי היעלים. ואם תפתח ספר. תשמיע אמרי שפר . ותרפא הנכאים. ותחיה הרפאים. ואם תנגן כל בעל כנף בעופו תעמיד. ונפלאות השירים תגיד. עד תחשב כי היתה באמנה עם משוררי דוד. ותשכיח נעים המחללים בחלילים. ובמנענעים ובצלצלים. ואם תמשך ביתרי כנור אצבעותיה תחשב כחבל. הפורטים על פי הנבל. ואם תזמר שיר מזמור על זני זמרא. תשמיעך ששון ושמחה תודה וקול זמרה. ואם תרקד תסיר מעל כל ראש המצנפות. והמחלצות והמעטפות. והייתי בה משתעשע כל ימותי ולילותי. ואעדה בענק יפיה גרגרות שמחותי. ופשטתי בה קדחת אנחותי. והייתי מעלים אותה מן השמש והירח וממראה אישון. ואשמר מלהעלותה על שפת לשון. ואמנענה מכל איש אשר רוח בו. במראה אליו אתודע בחלום אדבר־בו. ולקשי מזלי. ורע גורלי. הייתי בבית משתה עם השכן הרע. אשר הוא חנף ומרע. וזכרתי אותה בעת השכר השכירני. אך שכלי מהרה הזכירני. ונחמתי וסלדתי בחילה. אחרי יצאה מפי המלה. ויקשה מאד עלי. והכרתי בו כי יגלה מלי. ובכל זאת השבעתיהו . להעלים הסוד אשר הודעתיהו. ומכל נברא יכסהו . ואלו אכעיסהו. ויאמר כי מנהגו ודינו. לצפן הסוד בחדרי רעיונו. כאשר יצפן הכלי הונו. ולא חלף מן הזמן שבועים. אך אם יום או יומים. עד אשר עלה על לב שלטון העיר לערך בשער המדינה גדודיו. וצבאות עבדיו. לחלק להם חקם וחלקם. ולמלאת בנדבת ידיו די ספקם. ושאל מעבדיו לבקש לו נערה יפה. כשחר נשקפה. להיות פריה למאכל התענוג ועליה לתרופה. והרבה מהר ומתן לכל מי יורהו על בקשתו. ויעמידהו על שאלתו. וכשמע שכני המתן אשר יעד המלך ויקל בעיניו להפר אלתו. ולחלל שבועתו. למען מצוא תאותו. וילך אל השליט להגדיל אידי. ויעמידהו על סודי. ויהי עד כה ועד כה והנה מלאכי משחית באים בעז וממשלת. מתדפקים על הדלת. ויאמרו לי: כי השליט צוה שתתן אליו. והרבה מהר ומתן עליו. אז עבר עלי כוס והמר לחכי נפת וצוף. כמו שעבר [על פרעה] וחילו בעת טבעו בים סוף. ולא שקטתי ולא נחתי מלהלחם עליה. ולמנע אותם מגשת אליה. ואתחנן ואשאף . ואשק על יד ועל כף. ושלחתי מליצים לדבר עלי. ומתחננים לספר לשליט צירי וחבלי. וכל אשר הייתי מוסיף אמץ באידי. ומקשה לבי וידי. היה כועס עלי בקצפו. ועלה עשן באפו. ויפחידני בדבריו. וירהיבני במאמריו. ונפשי בכל זאת לא תוכל לנדות חמודותיה. ולהוציא לבה מתוך צלעותיה. וכאשר ראיתי כי רצה לשלח יד אלי. ולשפך מטר זעפו עלי. והריק חרב נאמו. והוציא כלי זעמו. מכרתי רוחי למעציביה. ונתתי את ידידות נפשי בכף אויביה. ונתנו לי זהובים. מקום הלחיים האהובים. וכספים. תחת השפתים הנוטפים נפת צופים. וחרוץ ירקרק שומה. תמורת רקה אדמה. והרכיל היה חלקו ומנתו השמצה והחרפות. והמדות הרעות אשר בו אסופות. אז נשבעתי בחמה וברגזות. לבל אתחבר לרכיל יענה עזות. והזכוכית יש בו המדה הרעה הזאת. על כן מאז מאסתיו כי אינו מאמיני. ולא שלחתי לו יד ימיני. ויען ויאמר:    אל תאשימוני אחר גלות סודי    אם מלהשלים תאותכם מנעתיכם.    זאת היא תנואתי שמנעה אותי    לאכל ועוד אחבש אחר נגעתיכם.    אף כי דברי מתקו עד מאד לכם –    חלף דבש כוס צוף דבש האכלתיכם.    אמר איתיאל: וכשמענו תאלתו. קבלנו התנצלותו. ונשקנוהו על שפתו. ונאמר לו: הלא מקדם עוללה הרכילות והבשת. ופרשה הרשת. ולא נעלם אשר עשתה לציבא ולמפיבשת. ויהי אחרי כן שאלנוהו מה עשה שכנו השודד. ורעו הבוגד. אחר אשר דרך חצי רכילותו. ונתק עבותות בריתו. אמר: רצה לשחר פני אהבתי. ולהעיר ידידותי תחת איבתי. ושלח מליצים ואני נשבעתי בחי האל אשר גבר. כי אליו לא אשוב ולא אתחבר. עד ישוב היום שעבר. ולא היה חלקו ממני כי אם הכלמה. והאיבה העצומה. ורבה המשטמה. והוא בכל זאת לא יתביש. וממררתו לא יתיאש. ורעיוניו לא יחפרו. ופניו מכלמתי לא יחורו. רק היה מוסיף לשלח מלאכים ודודים. רבים ונכבדים. עד אשר קצרה נפשי ורוחי. וכשל כחי. ולא מצאתי עצה להמלט מעזות שאלתו. ורע תחנתו ובקשתו. אלא בחרוזים זרקם לבי על לשוני. לעצמת יגוני ואוני. והחרוזים האלה הסירו שגעונו. והרחיקו ממני שאונו. והיו לו חחים בלחייו. ומתג על שפתיו. וכאשר נשמעו החרוזים האלה על הפיות. היו עליו חרב פיפיות. ונהי נהיה. בתאניה ואניה. ואז הכיר כי מעשיו לא ימושו מלבי. ונואש מטובי. וכשמענו מליו. פיסנוהו לספר החרוזים אשר חבר עליו, וישא משלו ויאמר:    רע אשר לבו כסיר ירתיח    שמתיו לעת צר שור יקר ובריח.    טרם אנסהו חשבתיו נאמן,    אך עב רכילותו ברי יטריח.    ואמרה: עזרי בצר יהיה, והוא    בלב נחשים שורפים ישליח.    נמשל אחי אהבה, ועת מבחן הלא    תפל בקירות אהבה הטיח.    ואשאפה רוח אהביו לי, והוא    יבעיר יקוד גפרית ויזרק פיח.    בטח באהבתי בלי מחריד, והוא    החריד לבבי בי ולא הבטיח.    ויהיה שאנן בחברתי ונח,    אכן אני ממעשיו אצריח.    מרעה ידידותי הלא יבש, והוא    על נהרי חשקי כעץ יפריח.    מי יתנני לא ידעתיהו ואו־    תו אל יאנה אל ואל יוכיח.    הן בעדו אמאס עלות שחר, הכי    יגל אשר נסתר בעת ישגיח;    גם אחשק אפל וחשך בעבור    יסתיר וכל מה יעשה יצליח.    כן בעבורו אמאסה כל עניני    רקח וכל בשם אשר יריח.    די לרכילים כי עונם בזמן    נכתב בעט ברזל בצור וצחיח.    סליק בעהי""ו    וכאשר שמע בעל הבית נפלאות מליו. וייטבו בעיניו משליו. כבדו ונשאו. ואל על קראו. וצוה להביא עשר קערות מכלי נחשת ממרט וכלם מלאות ממתקים. ונטפי נפת צופים בכסף החשק מחשקים. ויאמר: לא ישתוו הרשעים עם החסידים. ולא יהיו העוילים עם הגברים החמודים. והכלים האלה נהגו מנהג אנשי אמונה. ובפיהם נכונה. ולא יגלו סודם. לאדם. ועתה אל תרחיק אותם מחיקך. יען שמרו חקיך. ושלמו נות צדקך. ויצו אחד מעבדיו העומדים אתו. להוליך הקערות לביתו. ויאמר לנו חבר הקיני: התבשרו ברפואת המרורים . וקראו חזון מה נאוו על ההרים. כי חבש האל שברון לבבכם. והסיר במאכל התענוג עצבכם. ויש פעמים יקשה בעיניכם דבר והוא לטוב לכם. ובביתי תמצאו היום תאותכם. ויסור מחץ מכתכם. אז תרפאו ונודע לכם. ויאמר לבעל הבית: דע כי מנהג הנדיבים האצילים. לתת עם המנחה הכלים. ויאמר: גם הכלים המלאים מעדנים נתונים הם לך. והכל שלך. והעבד נתון לך. ועתה לך לשלום לאהלך. ויהללהו על פעליו הנכונים. ושבחהו כמו תשבח הערוגה חסדי העננים. [אז הוליכנו חבר הקיני אל אהליו]. ולא חשך ממנו מאומה מביתו ומאכליו. ואת המשכן ואת כל כליו. ויאמר: לא אדע אם אשבח הרכיל ההוא או אאשימהו. ואם אשכח פעלו או אזכרהו. כי אף על פי שהגדיל הרשע והאשמים. מענניו היו אלה הגשמים. וברכילותו נפלו חבלי בנעימים. ושבעתי מטעמים. וכבר העירוני רעיוני. לשוב אל אפרחי ובני. ואסתפק באשר מצאתי. ואשוב בדרך אשר באתי. ואני אפקידכם. ביד יוצרכם. ואצוה אליכם. רחמי אלהיכם. וירכב בהמתו ועליו בגדי חפש לרכבה . וישב בדרך אשר בה בא. ונשארנו אחרי הליכתו. ופרוד מעם חברתו. כענק אבד ממנו מבחר פניניו. ולילה נעלם הירח מבין כוכבי מעוניו.   המחברת התשע עשרה: והיא מחברת החולה   נאם הגבר איתיאל: ויהי רעב שנה אחת בארץ מרתים . כי נעצרו ענני שמים. ושמענו כי יש שבר במצרים. וארכב ברכבי. ולקחתי חניתי וחרבי . ללכת אליה תהדפני ארץ לארץ. ויפרצני הנדד פרץ על פני פרץ. וכאשר חניתי מעוניה הדשנים. ומגרשיה הרעננים. חשבתי לתת בה משכני. ולשום אנשיה שכני. עד תחיה השנה השוקקה מחסר המים והלחם. ויפקד יי את עמו לתת להם לחם. וכאשר ישבתי בה אני טרם עבר יומי. ודבק לעיני נומי. ואמצא חבר הקיני משוטט בחוצותיה. ויגע במעגלותיה. והוא יפזר מלשונו הפנינים . ויצבר בידו החרוץ המונים המונים. אז ידעתי כי יגיעתי לא היתה לריק. ובחבלי התקוה ידי תחזיק. ושמחתי כי בהליכתי נפלו לי חבלי בנעימים. וחצי היחיד שב אל תאומים. ולא שקטתי להמשך אחר צלו. ולהחזיק במעילו. בכל מהלכותיו. ואלקט כל אשר יפזר מבין שפתיו. עד אשר מצאוהו כאב וחלי. הקריבוהו אל שחת בלי. וארך בו זמנו. ונדעך אונו. וכמעט החלי יפשיטהו מחלצות החיה. ויסגירהו ביד ר' חיה. ונפשו לא חיה. ומצאני לרחק קרבתו. ודחק מחלתו. ועל כי נעצרו נוזלי מליצתו. אשר ימצא לעובר טובו ונעמו . והגמול משדי אמו. ויהי היום ויצא הקול כי חבר הקיני פרע חובו. וצפרני המות דבקו בו. וישמעו רעיו השמועה הזאת כי נאסף אל עמו. ויועדו יחדו לבוא לנוד לו ולנחמו.    דחופים תמהים חרדים ורוהים    שכורים ביין האנחה ותועים;    דמעות שפוכות ומדות קרועות    ופנים גדודות וראשים פרועים;    יאוו לשוות לנפשם תמורה    וכפר למבחר ידידים ורעים.    אמר המגיד: והייתי מההולכים לראותו. לספד עליו ולבכותו. וכאשר קרבנו אל ביתו. והקשבנו לקול הסופדים אותו. ראיתי בשער ביתו. עבדו אשר הוא לו בן משק. והוא צוחק ומצחק. ונשאלהו בעד הזקן ומחלתו. ואם נותרה בו כח כדתו. אמר: כבר היה בבקר במאסר המות. ועל עפעפיו צלמות. וחלשה רוחו. ולא נודע כחו. והאל יתברך נתן ליעף כח. ולנחלש מנוח. ופקח אחרי כן עיניו. והאירו פניו. ועתה שובו לכם לאהליכם. והסירו דאגת לבבכם. כי מהרה יתרפא. וישחק עמכם כקדמותו פה אל פה. וכשמענו דבריו היתה לנו אורה. ונתנו לו בשורה. ונבקש ממנו שיביאנו אליו ויבוא לאדוניו בשאלתנו. ויצא מהרה בהשלמת בקשתנו. ונבוא עליו והנהו מצא מנוח. ומצאנוהו שגיא כח. והוא מדבר בשפה מתוקה. ולשונו כקדמותו חזקה. ונשב סביב מטתו . מביטים אל תמונתו. ויפנה אל כל החבורה. ויאמר: כתבו לכם זאת השירה. ויאמר:    האל רפאני, ואודה שמו,    ממחלה כמעט תמיתני.    ויחבש צירי ובאחרית    לידי תמותה עוד יביאני.    לא ישכחה אותי; אבל, עד אשר    אשלים אכל, טורפי יחיני.    יום יאסף רוחי היועיל אזי    עוזר ולו בזבול ירימני?    לא אדאגה אם אגועה חיש וכן    לא אשמחה אם יחלימני.    כי איך מנוחה אמצאה עם זמן    תמיד למטרה יקימני?    אמר המגיד: ונתפלל לאל להאריך עלותו. ולקצר מחלתו. ומהרנו לקום לבל נכביד עליו. ונוסיף בחבליו. אמר: חי יי אם תצאו מזה. כל היום הזה . כי בניבכם תשכיחוני. וממזורי תחלימוני. ודבריכם שעשועי לבי ורוחי. ואמץ נפשי וכחי. ונשמע לדברו. ולא מרינו מאמרו. ונתחיל בעניני השיר והדבור. ומשקלי החבור. וספר וסופר וספור. עד אשר דלק יקוד היום. וחזק החם. ונטו האישונות לשנות. ויאמר לנו: הלא תראו השנה כפפה ראשיכם. וסגרה עיניכם. וידה התחזקה ואין מי ישיבנה. ואין מי יועידנה. ועתה שכבו משכב הצהרים. ותנו מן המנוחה חלק לעינים. אמר המגיד: ונקשר עבותות האישון. ונטינו אנחנו גם הוא לישון. ונפלה תרדמה עלינו. ונקשרו בחבלי התנומה עינינו. עד אשר יצאנו מכח המנוחה. ותהי נבלתנו כסוחה. ולא קמנו משנתנו עד עבר תפלת המנחה. וכאשר נפקחו עינינו נטה למערב היקוד. והיום רד מאד. אז קמנו להתפלל תפלת המנחה בערך ניבנו. ולפרע חובנו. וכשארך שבתנו בשובנו. התעוררנו ללכת למצבנו ומושבנו. אמר המגיד: והביט חבר הקיני אל כפירו. ויפן אל ילידו בחירו. והיה דומה אליו בצורתו ויצרו. ומליצתו ושירו. ויאמר אליו: אני חושב כי אבימלך. עליהם שולט ומולך. ועתה קום קרא המאסף. אשר מחנות הרעבים יאסף. ושים עליו מקור חיים. אשר בצלו נחיה בגויים. והחבר לו יליד נכבד מיולדיו ואמותיו. ונחמד מאבותיו. אשר גופו נכוה בגחלים. ונמס בלהבים. והוסף מן החזק האמיץ. כי הוא מצת התאוה יחמיץ. והקרב אביעזר . כי אין כמוהו עזר. ואבינעם. תסיר הזעם. ותמתיק הטעם. וקנה מן הכתושה בעלי. כי היא מרפא לחלי. ואל תשכח המבשל הנחמד והמעלה. אשר בכתם אופיר לא יסלה. ואל תקרב הסף אל הסף. בטרם יהיה המאכל סף. ובעת תשלים אותם להאכיל. מהר כנבון ומשכיל. והסב עליהם הרכיל. ובהשלימו רמז ענינו. הבין בנו כל הגיונו. וידע פתרונו וחביונו. ויבא אלינו לאכל מכל והרבה המטעמים. והרקחים המבשמים והבשמים. עד אשר פנתה השמש לערב במרומים. וכאשר חשבנו ללכת כל איש לדרכו. אמרנו: הראית היום הזה מה יקר ערכו. ואיך נגלה חשכו. ואחרי אשר רעמו פניו. האירו בשלומך עיניו. וכשמעו דברינו השתחוה לאל על טוב מפעלו. וישא משלו. ויאמר:    מרחמי אל אל תהי    נואש וקו לו, נעצב!    עתים יהי רוח כאב    נושב ובסוף יערב;    וענן חלי התאבכו    ציריו וכמץ נחשב;    ועשן מצוקות פחדו    מנהו ולא גבר ורב.    כמה כאב קם לאבד    ויאמרו לו: שוב שכב!    קוה הכי צרות זמן    זה בא וזה הולך ושב,    ולרחמי יוצרך חכה    כי בו צרי כל מעצב.    אמר איתיאל: ונלמד שיריו הערבים. וערכנו תודה על שלותו ליושב הכרובים. ונעזב אותו לשלום ואנחנו שמחים בשלומו. ועמוסים בנעמו ובנאמו.    אמר יהודה חריזי: זה פרוש השמות הסתומות אשר במחברת הזאת:    אבימלך כנוי לרעב.    והמאסף כנוי לשלחן.    ומקור חיים כנוי הלחם,    והיליד הנכבד מיולדיו הוא הגדי,    והחזק האמיץ הוא החמץ,    ואביעזר כנוי לירקות,    ואבינעם כנוי לחביץ,    והכתושה כנוי לריפות,    והמבשל הנחמד הוא הדבש המבשל,    והסף כנוי לאגן,    והרכיל הוא המחתה.    וזה סוף המחברת   המחברת העשרים: והיא מחברת המת   נאם הגבר איתיאל: הלכתי לארץ צידונים. עם חברים כלם אדונים. ובעת הצר הם בידי חניתות וכידונים. כלם נטעי נעמנים. ושומרי אמונים. לא יחניפו אמריהם. ולא טעמו טעם רמיה בפיהם. כל ימיהם. והייתי עמם כמי לא פקד בני ביתו וחברתו. וכחונה בית משפחתו. וכאשר הברכנו גמלי ההליכה. למצא ארוכה. וסרנו מבית הסוסים. לבתים בכל טוב עמוסים. כרתנו ברית לבל נשכח החברה ואל נבעת. רק יבקר כל אחד ידידו בכל עת. והוכן לנו בית להועד שמה בכל יום פעמים. בקר וצהרים. והיינו מקריבים איש לאחיו שי מפרי שפתים. וצוף המלקוחים. ובעודינו יושבים. ולבנו במחמדי המדע מיטיבים. נצב עלינו איש בעל לשון חדה. ארכה מארץ מדה. וישאל לשלומנו כמעשה הרמאים היהירים. מצודד בחבליו הכפירים והעדרים. ויען ויאמר:    בינו, בני שכל, ושמעו לניב,    לב כל בני שכל ובין יאדיב.    שרתי אחי גאון ואמץ יש־    מח אוהביו גם אויביו יעציב.    יבוא במלחמה ויגבר במפ־    עליו והוא נצב כקומת נציב;    ירחיב מקום מצר ברצוא ושוב    ונאות מתי קמיו בעז יחריב.    אם יערך עם בעלי עז קרב    נהר בכף רגליו הלא יחריב    או רץ פתח שערי עז הלא    ישבר ומנעוליו באש יאדיב.    היה תמול יתער כעץ רענן    מתוק בכל מפעל ומעשה וניב,    ישק בנות יפי ויטף עלי־    הם משפתיו נוזלים כרביב,    אך הזמן שלל יקר נעמו    מנהו והבעיר תוך לבבו שביב,    וימאסוהו העלמות בלי    עון וחטא גם מבלי חוב וריב,    עד שב כאגמון שח וכפוף עדי    עפר, וכן לכל זמן יעציב.    ויגועה היום, ועתה היש    פה איש יכסהו ואור יעריב?    ובהשלימו בכה בכי גדול לשד המת ואידו. כמו הבוכה על יחידו. וכאשר שקטה דמעתו. וכבתה אש אנחתו. אמר: אליכם אקרא, משביעי רעבים. ומרעה לנביאים. ומקורי חקר הנדבות. ומאורי בקר לא עבות. חי יי אם דברתי שקר. לא ספרתי רק את אשר ראיתי מאז הבקר. ואלו יהיה בידי הון. ובחכי און. קבלתי זה השכר. וזכיתי לזה החסד הנזכר .    אבל איך יעוף אדם בלי כנפים. ואיך יגמל חסד נעור כפים. וקצר ידים? אמר המגיד: ויביטו העם זה לזה לראות מה יתנו. ואיש אל אחיו יפנו. לדעת במה יחוננו. והוא חשב כי נועצו להשיבו נכלם לשקרו. או לבקש מופת על דברו. ותעל חמתו באפו ויאמר: הוי מקורי השרב והחרב. וזאבי ערב. מדוע תתאוננו. ותשתוננו . ולא תתבוננו. ותרצו לקפץ היד ולא תחוננו? כאלו בקשתי ארחה גדולה. לא כסות ושמלה. ודרשתי פתילי זהב וחתמת. לא בגד לכסות המת. אוי למי לא נבקע יאורו. ולא יזוב צורו! וכאשר ראו העם ארך לשונו. ומרורת גפנו. נתן כל איש פדיון נפשו. וסבלו על חרונו לפחדם מאבני אלגבישו. אמר איתיאל: והיה זה השואל עומד אחרי, ומסתתר אחורי. ולא יכלתי להסב אליו עיני. ולהעיר אליו רעיוני. וכאשר עזרוהו העם בברכותם. והיה ראוי עלי ללכת על עקבותם. ולהתנדב כנדבותם. הוצאתי חותמי מאצבע ימיני. ופניתי אליו בעיני. והנהו חברנו חבר הקיני. בעצמו וגופו וארא כי הכל שקר ושוא. וכל דברו כזב למבקשיו. אבל הסתרתי מומו ונבלותו. וכסיתי מרמתו וזמתו. ואשליך לו החתמת. ואמר לו: תנהו להוצאה על המת . ויאמר לי: אשריך מה נעמה מדתך. ומה יקרה נדבתך! וימהר לדרכו. כמנהגו מקדם ודרכו. וארצה לראות מתו. ולגלות אמונתו. ורצתי אחריו . לראות סוף דבריו. והדבקתיהו הרחק כמטחוי קשת ויותר. ואוציאהו מן הדרך למקום סתר. והחזקתי בשפת מעילו. להודיעני רשעו ומעלו. ואמר לו: חי יי אם יש לך מפלט ממני. עד אשר המת תראני. וסודו תודיעני. ויתר המכנסים. והראני איש הבינים. והוא על הארץ כאמתים. ואמר לו: יעכרך יי! מה נפלאו תחבולותיך. ומה עמקו מחשבותיך. ומה עצמו עניני לעגך על כל בני ישר. ומה רבו תחבולותיך לצבר העשר! ואשוב אל חברי והגדתי להם אשר ראיתי. והסוד המכסה אשר גליתי. ויצחקו צחוק גדול ויתמהו. ויקללו המת ההוא.   המחברת האחת ועשרים: והיא מחברת המוסר   נאם הגבר איתיאל אמר: לא שקטתי מעת במוסר התגלעתי. והטוב והרע ידעתי. ושמי השכל בידי רעיוני קרעתי ורקעתי. לחזר אחרי הנכחות . ולהקשיב לקול התוכחות. וללמוד משלי החכמות על פה. למען אלבש מן המוסר לבוש מיפה. ובזהב מצפה. ולרחק מלעגי שפה ולזות פה. ודברי ריק לחפא. ותמיד הייתי מרגיל עצמי באלה המדות. ואכבה בם מאש הכעס מוקדות. עד אשר שב המוסר בי קבוע. וכטבע אשר הוא גלוי וידוע. וכאשר צענתי לאלון צעננים. ופשטתי שם מחלצות העדנים. והתרתי קשרי האשמים והזדונים. [יצאתי] מביתי אחר עלות השמש. וסר החשך וימש. והנה זקני קהלות. דוהרים על המסלות. יוצאים כארבה חוצץ כלו. אזנים במצהלות קולו. והם מספרים בעד איש מוכיח ומזהיר. יחכים המהיר. ויערים היהיר. ולא מנעני משמע התוכחות. וללמד הנכחות. יגיעת הליכתי עם הרצים. ולחץ הלוחצים והמוחצים. וארוץ כסוס מרקד ואצהל. ונחברתי עם הקהל. עד אשר באתי אל נוה [בו] נקבצו החלך . והמלך. והסוכן. והמסכן. והגאיונים. והאביונים. ובתוך העגלה. המסובבת כגלה. זקן כפוף ופניו קרובים לאדמה. ועל ראשו מגבעת רמה. והוא יבקע אישון השכל באור תוכחותיו. וירפא הלבבות באמרותיו. וימסו ההרים לחזק דברותיו. ואשמעהו והוא אומר במליו. והלבבות נמשכו אליו: בן אדם, מה רבה תשוקתך באשר יסיתך. ותאותך באשר ימיתך. וחשקך באשר יגביה לבך. ואהבתך באשר יסיר עצבך! תיגע באשר יענך. ותניח אשר בצר יענך. תדרך קשת בצעך. ותתעטף במעיל תאוה תרעך. לא תסתפק ותכנע. ולא מן האסור תמנע. ולא לקול מוכיח תשמע. ולא למפחידים עינך תדמע. עינך תרוץ אחרי האהבים. וללכת בדרכי שובבים. ותאותך להתעסק בסחורות. ארורות. ותענוגים. נוגים. ומאכלים. מכלים. ייטב בעיניך. להרבות הונך ואונך. ולא תזכר אשר לפניך. ולהשביע שתי הפיות תיגע במפעליך. ולא תביט אם הוא לך או עליך. התחשב כי ישכחוך בעת אורך ישחר. ולארץ תסחר. או תמלט מלתת חשבון מחר. או התחוש כי המות יקח שחד ועינו יכסה. או ישא פנים בין הארי והשה? לא כן הדבר כי לא יועיל ביום המות העשר והבנים ולא יעזר ליושבי הקברים. כי אם המעשים הנברים. לכן אשרי אשר ישמע ויעשה. וחטאו אל יכסה. כי הנמלט מן הרעה. הוא השב מדרכי הרשעה. ואין לאדם כי אם אשר עשתה ידו בעודו. ובטרם שובו אל יסודו. ובאחרית יקבל שכר מפעלו. וגמולו ישלם לו. וישא קולו בקול מתאונן. ועפר הארץ יחונן. ויען ויאמר:    היועיל לאיש עז מעונו והונו    ובשאול ביום חול מגורו מגורו?    לזאת חזק ובקש רצון אל בלבך    הכי תגמל ממזורו מזורו.    ואל תאמן בזמן כי באונו    יפוצץ גאון רם וצורו בצורו.    ואל ישלטה יצרך בך הכי כל    אשר יאמין בו בצירו יצרו.    ירא אל ותמיד פחד מיקוד אש    ויצילך אז באורו באורו.    ואל תשכחה חטאך רק בכה לו    בדמע יקוד לב יקירו מקורו.    ומות למול עינך שים וחכה    ליום יצרפך בכורו בכורו    וכי אחריתך בשוחת חנותך    וכל חי יהי שם ושברו בשברו.    ואשרי אנוש ידאגה על פעליו    ויכין לעת בוא דברו דבירו.    אמר המגיד: ויתחל כל העם להשתומם ולהתאונן בין דמעה יזילוה. ותשובה יגלוה. עד אשר נטתה השמש בשמים. וקרב עת הצהרים. וכאשר שקטו השאונים ועב הדמעות פיהו אטר. ויחדלו הקולות והמטר. והנה איש צועק אל המלך העומד שם. והוא בוכה מחמס משרתיו ומוקשם. והמלך היה עוזר לרשע על הצדיק. וטענתו יצדיק. והיתה ידו עם החומס לעזר אותו בדינו. וכאשר נואש מן המלך לעזר אותו. התחנן אל המוכיח להוכיחו בעדו. ויקם המוכיח ביד רמה וימלך. וישא משלו על ענין המלך:    תמה נא לאדם מבקש שררה,    ועת יעלה יעשה חטא ושגה;    ובגדי חטאיו בבגד ישבץ,    ושמלת מעילו במעל ארוגה.    ולו ידעה כי ברגע יהי סר    אזי לא יהי שר להרבות משוגה.    חכה לו וקוה ואם יעציבך    ואם ישקך מי תלאה ותוגה,    הכי יום שאונו תהי שש בנפלו    ביום הזמן ישאגה לו שאגה.    ואז ילעגו לו אשר כבדוהו,    ונפש נגועה תהי לו ענגה.    ואז תחמל על קלונו ושפלות    גאונו וישוב לרואיו לחגא.    ועוד אחרי זאת במשפט יהי בא    עלי כל חטאה ועל כל שגגה,    ותדבק לשונו לחכו ויצעק    בלבב מחלל ונפש נמוגה.    ואז יספרו כל חטאיו ומעשיו,    ויאכל אשר לש בידו כעגה.    ונדרש חמסו ונגלה כמוסו    וכל הון אשר צד ועשק והוגה.    ועל השגיאות יחשב כיתר    בני איש וישחה לבבו ויגה,    עדי יבך מרה ונחם עלי כל    אשר זד וחטא ומרה ושגה.    תם    ויען ויאמר: הוי המתאזר בשררה. המתגבר לעשות סרה. אל תגבה. ואל תפתה בגאותך. כי מעלת המלך. רוח הולך. וכח המתגבר. כברק עובר. והמלך המצליח המהלל ישמחו בו. עניי עמו. והמלך העמל והאמל. הוא אשר על עבדיו לא יהי חומל. וחסד לא יהי גומל. ועת יוסיף כבודו. ישחית הארץ בפידו ושדו. חי יי אם ישכחך ביום הדין השופט. ואם יש לך מפלט להמלט. אבל ישימו לפניך משקל הפקדה. ותקח מדה כנגד מדה. אמר המגיד: וכשמע המלך דברו רעמו פניו. ועצמו יגוניו. ואמר: אוי למשרה ולנוחליה. ולמלכות ולבעליה. כי תצודד האדם בחבליה. ויקרא לאיש הצועק חמס וינחמהו ויזכהו. וקרא לאיש החומץ ויפגעהו ויכהו. ויכבד המוכיח ויעזרהו. וצוה אותו לבוא אליו ולשחרהו. ויפרד ממנו החמוץ נעזר. והחומץ מוזר כאכזר. ויקם המוכיח ויתפאר על כי צלחה סחורתו. והלכתי על עקבותיו ואני שומר נתיבתו. ועיני מתגנבים לעיניו וכאשר הבין אשר הסתרתי. והכיר הקיר אשר חתרתי. אמר: הנכבד בכל מוריך . הוא אשר נתיב ישר יורך.  ויען ויאמר:    משקל    אמנם אני האיש ידעתו מתמול    אם לחזותו נפשך שואפת.    לבו מקור חידות ולמלכים שחוק,    אכן שפתו צוף ומור נוטפת.    לבות משמח בשמחתם לקול    עוגב בשיר, על ראש יקר הוא צפת.    פעם אמריו ימתקו מנפת    צופים ופעם ידלקו מתפת.    לא החליפו מעשיו ימים ולא    נחלש בעת התלבנה מחלפת.    גם צור לשונו עז ולא קהה אבל    ידו לצודד כל אנוש חוטפת.    ובכל עדרים עת אשר בם יעבר    לא שקטה ידו עדי טורפת.    ובכל חבורות יעבר בהם הלא    ידו המון הונם לאט אוספת.    עד כי תחשב כי אני יורש בני    אדם וילדי שם וחם ויפת.    אמר איתיאל: ואמר לו: באמונה. ועדות נכונה. נקרא שמך חבר הקיני וקנאת היום לצור עז התאזר. אשר לא קנא פנחס בן אלעזר. ונלחמת עם המלך מלחמות יי. ולא פחדת מקצפו להשלים רצון יי. וישמח על נאמי. ויאמר לי: שמע, אחי: אמת דבר תמיד וצדק לא תעלים ולו נשרף גופך במוקדי לפידים; רצון האל בקש ביען רד אמלל אשר יקציף אדון לרצות העבדים. ויהי אחרי כן קרא לשלומנו והלך לו. והוא סוחב שולי מעילו. ונבקשהו בכל העיר. ושאלתי בעדו ואין מודיע ומעיר. ולא נמצא בנו איש אשר ידע מעונתו. ואי זה מקום מנוחתו.   המחברת השתים ועשרים והיא מחברת החשבונות   נאם הגבר איתיאל: הלכתי בעשותי רב עשר להציב ידי בנהר פרת. ואמצא שם מכתבי החשבונות כל אחד מהם פנת יקרת. וצומחים כבן פרת. ומדותם מתוקים כמימי פרת. ואתחבר אליהם לשכלם וזהר כוכבי נשפם. לא לזהבם וכספם. והתעכבתי עמהם למוסרם ומנעמיהם. לא למטעמיהם. ואצנף בם הצניף אחרי סור הרביד עד אשר אליהם הצמידוני. ומהם לא הפרידוני. ונתנו לי חלק בחשקם הנחמד. והייתי בהם נקשר כמו האצבע ביד. וישימוני איש עצתם. בבואם וצאתם. ובעל סודם בצדקם ואמונתם. ויהי היום ונקראו המכתבים ללכת לכפרים לשמר. ולכתב תבואות השדה ולספר. ערות על יאור על פי יאור. וכל מזרע יאור. ויבחרו מבנות האניות הנחויות. ומעלמות הספינות היפיפיות. שפחה לובשת בגדי גאוה. שחורה ונאוה. ממהרת ונוהרת. ועל פני הים כברק עוברת. כאמה לים נרצעת. ונחשבה חונה והיא נוסעת. תרוץ על הגלים . כרוץ הגלגלים. ותשוט על פני המים. בלי ידים. ותלך בלי רגלים. ויקראוני להתחבר אליהם. ולהשתעשע עמהם. וכאשר רכבנו המרכבת השחרחרת. ושמנו מצענו כבודה על פני המים ממהרת. ולא מאחרת. מצאנו שם זקן עליו בלויי שמלות. מטלאות ובלות. וימאסו כל החבורה קרבתו. ויקללו המכניס אותו. וחשבו להוציאו מן הספינה למען היותו לראוה. לולי אשר מנעה אותם הענוה. וכאשר הכיר בנו טרחו עלינו. וכי הכביד בשבתו את עלנו. רצה להשמיענו משליו ויחרישוהו. ויזם לגלות צפוניו ומנעוהו. ולא ענוהו. וישתומם ויתמה על הגלגל החוזר אשר למשסה שמהו. ויתן בעפר פיהו. אולי יש תקוה על אשר הדמהו. ונרץ אנחנו במערכת המשלים. ומליצות המשכילים. עד אשר באנו בענין מכתבי החשבונות. וכותבי המליצות והתבונות. ורצינו לדעת הכשרון. ולאיזה מהם המעלה והיתרון. זה אומר כי כתיבת המליצות והתבונות היא יקרה. וזה אומר כי כתיבת החשבונות היא המנורה הטהורה. ולה משפט הגבורה. וירבו ביניהם המחלקות בדברים. ועלתה בינם מלחמת האמרים. עד אשר לא מצאו מענה. ותעברנה הצאן על ידי מונה. והזקן מביט לאמריהם. וסופר צעדיהם. ויאמר אליהם: כבר הרביתם לדבר. ואמרי רוח לחבר. וחילים בלא ענין לגבר. וסוד הדברים צפון ברעיוני. ועתה רצו משפטי ודיני. ואל תשאלו לאחר אחרי שמעכם ניב לשוני: דעו כי כותבי המליצות וסופרי המלכים הם בעלי עצות והם כבוד אוזרים. וכותבי החשבונות הם מועילים ועוזרים. ועט סופרי המלך כמו מליץ. בעד החמודות יליץ. ועט החשבון כחוטב יער לא ישמר במליו. ולא ייפה משליו. וספרי המליצה נכתבו להגות בהן ועל חוג הלשון יעלו. וחקי החשבונות יבלו וכצל יכלו. וסופר המלך מקור דברי הימים והסודות והמשלים. ומליץ הטפסרים והמושלים. ועטו לשון המלכות ורכב הגדלה. וגבור החכמה ומליץ הנפש הנדיבה. והוא המבשר והצופה. והעומד על מצפה. והמעתיר והציר הנאמן בו יכבשו המצדות. וישלטו בראש החמודות. ויכניעו המורד על הדת והחק ובעליו נקי מחשד העוילים. ושלו מרכילות הרכילים. וכאשר הגיע לזה הפרק הכיר במראה היושבים כי זרע בלבם שנאה ואהבה. מקצתם הודו לדבריו ומקצתם הראו לו איבה. וימהר ויאמר: אך דעו כי כתיבת החשבון מיסדת על האמונה. וכתיבת המליצה לבוש תעתועים לובש[ה]. ובין הבאת מכס האוצרות והאדמות. וקריאת המגלות בחותם המלכות חתומות. הפרש לא ישיגהו מחשב חושב. ולא יקרהו כזב המכזב. כי ההבאה תמלא הידים והכפים. והקריאה תהולל הראש והסרעפים. ומכס האדמות. ימלא האסמים בתרומות. וגלוי הסתומות והחתומות. יעולל התשואות. ויחשיך הרואות. ובעלי הרואות הם פקידים על האוצרות הכמוסות. ונושאים המעמסות. והמעתיקים העתיקים. והשלוחים הנאמנים. ושרי הצדק. ומחזיקי הבדק. ויודעי המנהגים והחקות. והעדים הברורים בספקות. ומהם השוטר אשר הוא יד המלך ועמוד הסופרים. ופלס הפעלים ומאזני המעשים והנאמן על הגזברים והמלצרים . ואליו ישובו הדברים בעת שלום ועת מלחמות. ועליו יעמיד ההבאות והיציאות ויש לו יכלת להיטיב ולעשות רע. ובידו לתת ולמנע. ולולי עט בעלי החשבון. אבדה תועלת ההון. ורבו האונאות. ופסו ההנאות. והיה חבור הסחורות מוזר. ואסיר החמס לא יהי נעזר. והאמת מארץ החיים נגזר. וחרב הבצע שלופה. ויד האמונה אסופה. ועט בעלי החשבון באמת יחזק. המחשב מדקדק. והמליץ מתעתע כמצחק. ולכל אחד מבעליהם נשיכה. ובפיוסים ובשחד תעלה מהם ארוכה. לבד מן הנאמנים אשר באל האמינו. ועשו צדק כי ישמאילו וכי יאמינו. אמר איתיאל: וכאשר צללו האזנים להגיון לשונו. ונאלמו השפתים לאש מוקדי הגיונו. שאלנוהו בעד יחושו. ויתבושש ונכלם והייתי משתומם ומתבונן בו. עד אשר נזכרתי אחרי רגע לדמותו וניבו. ואמר: וחי האל אשר נחה הגלגל המסובב ברום השמים. והאני המרוצץ על פני המים. כי ריח חכמת חבר הקיני נגע לאפים. וברק אמריו אחז העינים. ודעו. כי זה הוא. ויגלה פני צחוק על דברי ואמרתי. ויאמר: אני האיש על פי דלותי ועניותי. ואמר לחברי: זה אשר לא ינסה בהגיונו . ואין ערך אליו בצור לשונו. ורקמת ימינו. ויחלו פני אהבתו. ויעזרוהו איש אשר כברכתו. וימאס חברתם. ולא רצה לקבל נדבתם. ויאמר: על אשר מעלתם בי למען בלויי מעילי ובזיתם אותי. למען רע כסותי. והכאבתם נפשי. בעבור מלבושי. דעו כי לא אביט אליכם כי אם בעין איבה וצדיה. ואין לכם חלק בחברתי לבד מחברת האניה.  וישא משלו ויאמר:    בני, הט אזנך ושמע למוסר    אנוש יעץ בתם לבו ונפשו:    לעולם אל תגדף איש עדי ת־    חקר גם תטעמה רושו ודבשו;    ואל תדין חברך עד תנסה    ויגלה צפון סופו וראשו    ותכיר את אמתו מכזבו    ותבדיל בין חלוצו וחלושו.    אזי, אם תחזה שכל, גלהו;    ואם סכל, בניבך אז תבישו.    והנכבד תרימהו לשחק,    והנבזה בעפר שים לבושו.    והזהב במעמקי שאול י־    היה נחבא וימצא לדורשו.    והכתם במבחן ידעוהו,    וסודו לא ביפיו רק בנפשו.    ומום משכיל לכבד שר וסכל    בעד הונו ועל רקמת לבושו,    וכן מומו להבזות רם ומשכיל    לדלותו ועל עניו ורישו.    ויש לובש בלויים רם ונכבד    ולובש פז אבל יעלה באשו.    וכל מי יהיה ישר במעשיו    בלויים הם עטרת פז לראשו.    ולא ירע לחרב מום נדנה    ולא לנץ קלון קנו ורפשו.    ובהשלימו שיריו לא אחר להעמיד המלחים. ויצא מן הספינה ורעיוניו נאנחים. וינחם כל אחד ממנו על אשר לא נזהרנו בכבודו. ובזינו הודו. בעבור לא ידענו סודו. ונשבענו לבל נבזה [איש] לבלויי מחלצותיו. עד נכיר סוד מפעלותיו. ולא נקלה איש לרע בגדותיו. עד נבחן מדותיו. ולא נבזה חרב נחבאה בתערה. עד אשר נראה יפיה והדרה.    נשלם המחברת הכ“ב בע”ה ובחסדו אשלים   המחברת השלש ועשרים: והיא מחברת גונב השיר   נאם הגבר איתיאל: צרו לי מרחבי מעוני. בקדמות זמני. אשר במצור ובמצוק הרהיבני. ואריק כוס התנומה. ומרכבתי לנדוד רתומה. ועברתי בארחות. והדרכתי בנעלים נחל תשואות. עד אשר הגעתי לעיר המלוכה. ולמקום אשר שם תשכב בלי מחריד כל נפש נבוכה. ואפשט מחלצות הפחד וההוה. ולבשתי מעטפות השלוה והחדוה. ואשים כל יגיעי וכל מחשבת רעיוני בתענוגים אנעם בהם . ושעשועים אשימה עיני עליהם. ואצא יום אחד אל שער המלך. ואני ימין ושמאל אתהלך. וארא והנה פרשים חשים. ורגלים ממהרים יחד רשים וראשים. ובתוכם זקן ארך הלשון. כשלש קלשון. ועליו בגד קצר. ומלבוש צר. והוא מחזיק בשפת מעיל נער מתאונן. ביין הבחרות מתרונן. ובלויי בגדים מתכסה ומתלונן. וארוץ בתוך הרואים. לשבר בתוך הבאים. עד אשר הגענו אל רחוב העיר אשר לפני שער המלך. ושם שוטר המלך. ונגידו ושר צבאו והוא יושב על כסא. נכבד ומתנשא. ויאמר לו הזקן: יגדיל אלהים הודך. ויוסיף על כבודך! זה הנער אותו מנעוריו בצלי כסיתי. טפחתי ורביתי. ולמדתי והראיתי. ויסרתי והוריתי. וכאשר למד והחכים. וערום הערים. קשר קשר ופשע פשע. ושלף עלי חרב הרשע. ולא עלה על לבי כי יתפאר עלי ויתגאה. בעת ירוה בטובי וישתאה. ויאמר לו הנער: מה מצאת בי עול להקל או להבזות. עד אשר תוציא עלי הדבה הזאת? חי יי אם העלמתי פני הודך. או כסיתי חסדיך. ולא גליתי סודך. ולא המירותי דבריך. ולא נמנעתי לכבדך ולהוקירך. אמר לו הזקן: פני עריץ. ומצח אכזר ופריץ. היש חטאה כחטאתך. או אשמה כאשמתך? וכבר חתרת במחתרת שירי. וגנבת דברי. ותתנחל מליצותי ותלבש משבצותי. וגנבת השיר לבעלי העז והרהב. רעה מגנבת הכסף והזהב. וקנאת החכמים על בנות המלות. כקנאתם על הבנות הבתולות. ויאמר השופט לזקן: ובעת גנב קרע או גרע. או המיר טוב ברע? ויאמר הזקן: חי יי אשר שם השיר דת הישמעלים. ועדי המשלים והמלים. אם עשה מאשר בתר קשורי נגידיו ושלישיו. ושלל לנפשו שני שלישיו. אמר השר: אמר שירך שלם ואל תחסר אות מדברי מליצתו. למען יודע אשר גנב ונמכר בגנבתו. ויען ויאמר:    רודף כבוד תבל אשר טובה כמו    רשת לך ולרגלך מכמרת,    אם צחקה היום הלא מחר תעו־    רר אבלך כי היא מאד סוררת;    או ענני טובה יריקון לא יסי־    רון חילך רק נעמה בצרת.    לא יחלף אידה אבל תמיד להכ־    ביד כבלך על הנדוד קושרת.    כמה אנוש העשיר בראשיתו וסו־    פו חלכה ויהי לאיד ממכרת.    על כן מאס אותה והתר מעבו־    תה חבלך תשים לך תפארת;    ועזב ידידותה ואל ירבה ביפ־    יה גילך ודרש לך אחרת;    ופחד בשלותה לבל תמרד, ותש־    בר עלך כי המרי חוגרת.    ודעה הכי צירי יגוניה לרו־    צץ חיש לך עומדים עלי משמרת.    סליק    ויאמר לו השר: ועתה באר מה עשה. וללכת באלה איך נסה. אמר הזקן: מלאו לבו ונפשו נמלכה. ויקח מראש כל בית עד מלת לך. ונלחם בהם לא במלחמה ולא באפים. ולקח מכל בית ששה חלקים ועזב השנים. והחסיר ממאזניהם והניח מאזנים. על כן נמס לבי ויהי למים. ויאמר השר: עין מליצתך פקח. ובאר לי מאיזה מקום לקח. ויאמר לו: הט אזנך עד אשמיעך אשר גזל ואשר הניח. ואז מרחוק רשעתו תריח.    ויען ויאמר:    רודף כבוד תבל אשר    טובה כמו רשת לך,    אם צחקה היום הלא    מחר תעורר אבלך;    או ענני טובה ירי־    קון לא יסירון חילך.    לא יחלף אידה אבל    תמיד להכביד כבלך.    כמה אנוש העשיר ברא־    שיתו וסופו חלכה.    על כן מאס אותה וה־    תר מעבותה חבלך;    ועזב ידידותה ואל    ירבה ביפיה גילך;    ופחד בשלותה לבל    תמרד, ותשבר עלך    ודעה הכי צירי יגו־    ניה לרוצץ חיש לך.    סליק דא בע""ה    ויבט השר לנער ויאמר לו: שד לך, מורד על אדניו ומצחו כברזל. ותלמיד סורר ולרבו גוזל! ויאמר הנער: אני זר מן המוסר ושוחריו. ומתחבר לבוגדיו וקושריו. אם עברו חרוזיו על לבבי בחברי. שירי. אשר נקראו הרעיונים בלי מחזה. ונפגשו זה בזה . וכשמע השר אמריו. ראה כי נכונה יש בדבריו. וינחם על אשר גדפהו. וחרפהו. וירץ במערכת המחשבה אולי ימצא עצה לגלות הצדק לרואהו. ולהבדיל בו בין העשוק והעושק את רעהו. ויאמר אליהם: אם תרצו שתגלה חרפת בעל הגנבה בכם. ויודע למי יתרון החכמה בין שניכם. עתה אנסה אתכם בשיר תחברוהו. וחיל השכל תגברוהו. ואז החוטא על פי עדות יצמת. ועל פי עדים יומת המת. ויענו שניהם יחד. ופה אחד. ויאמרו: טוב הדבר אשר דברת לעשות. ואותנו בניבך לנסות. ויאמר: אני חושק מעניני המליצה בענין השיר אשר תוצאותיו מלים נצמדים. והם בענינים נפרדים . כמו: אדם ואדם וערבים וערבים ושחר ושחר וכדומה לזה ועתה עשו עליו עשרה בתים משבצים. מכל עניני השכל מקבצים. ויהיה ענין השיר בחשקי בנערה יפה. נעימת הפה אדמת השפה. תתגאה עלי בעת השתחויתי. ותשחק לבכיתי. ותפר הברית. ועבות החברה תכרית. ותסתר בנחל כרית. ואני לה כעבד. ועלה עלי תכבד. וכשמע הזקן דברו רץ כגבר עריץ כגבור בגבורתו. והעלם יענה אותו. ויאמרו שני בתים צמודים. והיו לאחדים. היה הזקן מתחיל הבית הראשון. והעלם היה עושה בית שני בארך שפת לשון. וכן נהגו. עד אשר עשרת הבתים ארגו.    ואלה הם:    שיר הזקן    עלמה אשר נעלמו אורים לאוריה    נפשי עצורה אסורה באסוריה.    שיר הנער    כי להמיתי והמיתי תכס תארה,    בל תארה יד אמיריה ומוריה.    שיר הזקן    עינה לענות ולענות כמכשף, וכל    לבב ללבב חבריה חבריה.    שיר הנער    תשיב ותושיב משוש נפשי, ונפשי במור    עובר לאט יעבר מכל עבריה.    שיר הזקן    נהפך לשדי לשדיה לשדי, וכן    קולי בעפר כאוב לשני עפריה.    שיר הנער    עינה כחץ וחצי לבי הלא בתרה    קשתה, וקשתה ויתר מול ית[ריה].    שיר הזקן    תמית ותצמית לבב נספה מצפה מצא    מרפא לרפא מזוריה מזורי[ה].    שיר הנער    תקשר בקשרה בצוארה רביד פז עדי    נקשר לבבי בקשורי קשרי[ה].    שיר הזקן    אסור ואצור עלי צור מבצרי אהבה    אך נשגבו לי בצוריה בצורי[ה].    שיר הנער    לבי כנוה ובו תנוה ונפשי למש־    כן לה אשוה ותשכן בחצריה.    תמו ותמו    וכאשר השלימו השירה שניהם. והחן והנעם שוה ביניהם. אמר השר: הרימותי ידי לאל עליון כי אתם כשני מאורים בשמים. או כשני כרובים פורשי כנפים. וזה הנער אשר ישים אלהים בפיו אותו ידבר. ומלבו הוא מחבר. ועתה, אתה הזקן, שוב מחטאך ואל תחשדהו. ולכף זכות שפטהו. אמר הזקן: לא תשוב אליו לעולם אהבתי. ולא תדבק בו אמונתי. אחרי אשר נסיתי מעלו. ורע תגמולו. לאיש אשר טוב עשה לו. ויקם הנער ויאמר לו: הלא ידעת כי חטאת קסם מרי. והלוך בקרי. ואון ותרפים לב צר. והפצר. הלא תחטא בהאשימך אותי ואני נקי. ותגרע חקי. ואם חטאתי או עויתי. או אם נכונה עויתי. הלא תזכר בעת למדתני ומשיריך הנחמדים השמעתני. ותאמר לי:    העלם לדודך עינך    עת ימצאה או יחטא.    אל תזכרה חטאו ואם    נפשו נתיב תם ירטה.    וקרב ברחקו גם שחה    אם רם ואם בך יבעטה.    וקנה אמונה לך ואם    נפשו באמון נקטה.    כי אם תבקש נאמן    מבוגדים, תתקוטטה.    מי זה אשר כל מעשיו    ישרו ומי לא יחטא?    וראה הכי הטוב ברע    פוגש לנפש שוקטה;    כן הפרי נמצא בתוך    סירים לכל יד לוקטה.    ואנוש מרור שיבה בצוף    ארך ימותיו ילעטה.    תם    ויתחל הזקן להמתיק לשונו כלשון נחש. אשר אין לו לחש. ויאמר: חי האל אשר האיר השמים בכוכבים. והוריד המים מן העבים. אם אמנע מדרש שלומו וחברתו. כי אם לקצר ידי מעזרתו. כי הנער הזה אותו תרגלתי מיום היותי. וכגמול עלי אמו שויתי. וטפחתי ורביתי. בעוד שדי עמדי. וקשתי תחליף בידי. ויש לאל ידי. אבל עתה העת צר. ומצע המחיה קצר. עד כי הבגד אשר היום לבשתיהו. שאול שאלתיהו. ושאו אוצרותי מכל טוב וגילה. ובביתי אין לחם ואין שמלה. ובעת יעבר עכבר על ביתי יחליף המסלה. ולא יכסף אל המקום אשר היה שם אהלו בתחלה. אמר המגיד: ויהמה לענים לב השר. ונכמרו רחמיו להוציאם מן המאסר. ויבשרם כי ראה בענים . והחיש צרים. ויצוה העומדים סביבו. ללכת איש לנתיבו. אמר המגיד: והייתי מתאוה לראות פני הזקן אולי אכירהו. בעת אראהו. ולא נפוץ ההמון הגדול מעליו. ועל כן לא יכלתי להגיע אליו. וכאשר המערכות התפרדו. והעומדים לכל צד נפרדו. אחרי התלכדו. הבטתי אליו והנהו חבר הקיני וברשעו לא כהתה עינו. והנער בנו. ואדע סוד ערמתו. וסור פעלתו. ורציתי להתנפל עליו. ולהתודע אליו. ויקרץ אלי בקצת עינו. ויעמידני בתנופת יד ימינו. ואשוב למקומי. ולא סרתי להדומי. ויאמר לי השר: מה לך כי התאחרת. ומדוע לביתך לא סחרת? ויאמר הזקן: דע, אדוני, כי הוא יליד אהבתי. והוא בעל כסותי. וישקט השר בשמעו מליו. ולא מנעני מגשת אליו. ונתן לו שתי חליפות שמלות. ויאצל עליהם ארחות בשמן זך בלולות. וצוה אותם. לשמר ברית אהבתם. עד יום מותם. אז יצאו מלפניו והם מרננים בחסדיו. ונדבת ידיו. ואלך אחריהם. לדעת מכון רבעיהם. אולי אצטיד מנעימות פיהם. וכאשר עברנו מחוז הנזר. ויוציאני למרחב מן המצר. ואיש מעבדי השר הדביקני. ולשוב קראני. ואמר לחבר הקיני: אני חושב כי לא יקראני. כי אם למען ישאלני. ועתה מה יהיה דברי בעמדי אצלו. ותודיעני מה אמר לו. ויאמר: גלה לו אוילותו. ואיך נפתה לבו ברב פתיותו. למען ידע כי רוחו הנושבת פגעה סערה להמונה צללו אזנים. ומקורו פגש נחל גדול רחב ידים. אמרתי: אפחד פן תעלה עליך חמתו. וישיגוך מלאכי עברתו. ויחרה אפו. ויצוה בך אש קצפו. אמר: וזה הלילה אלין ביער בערב. ומי הוא זה לגשת אלי לבו ערב. ואיך יתחבר מזרח עם מערב? וכאשר לפני השר עמדתי ונפוצו ממנו המוניו. וכל העומדים לפניו. וסר הזעף אשר על פניו. התחיל לשבח לחבר הקיני וחכמתו. ויקב הזמן הרע וחבורתו. ויאמר לי: אשביעך הבגדים אשר עליו. אם אתה השאלתם אליו. ואמר: חי יי אשר הושיבך במעלה הזאת הרמה. אם נתתי לו בגדים או שלמה. אבל עליך היתה הערמה. ויתאדמו פניו. והתלקחו רשפי עיניו. ויאמר: חי יי מהיותי רמני בעל ערמה. ולא עברה [עלי] רמית אנשי מרמה. אבל לא שמעתי בעד איש יחזיק במשובה. אחרי אשר זרקה בו שיבה. ובדבר הזה גבר עלי במזמתו. ונסתרה ממני זמתו. הידעת אנה פנה האיש הבליעל. ואשקהו סף רעל. אמרתי: פחד מעמך. ויסע מן העיר בהפרדו ממך. אמר: אל ישקיט האל נודו ונועו. ואל ינצרהו בארחו ורבעו! ולולי כבוד מוסרו. שלחתי לבקשהו וליסרו. ואני מפחד פן תגלה דבתי במדינה. ואהיה בפי לצים לשנינה. ואמיר כבודי בקלון בעיני המלך אשר אותי מנה. ועתה השבעה לי באמונה. שלא תגלה הנבלה הזאת. בעוד היותך בארץ הזאת. אמר איתיאל: ואשבע לו שבועת מאמין ואין ברוחו רמיה. והיתה לו בריתי נאמנה גלויה . כברית שמואל בן עאדיה.    תם   המחברת הארבע ועשרים: והיא מחברת הדקדוק   נאם הגבר איתיאל: נקרא נקריתי במצפה גלעד. למצא בה ללבי שמחה ומסעד. בעת הסתו עבר חלף. וזמן החם הציץ ונשקף. ונצמדתי עם חברים פניהם מזהירים מזהר צמחיו. ומדותיהם נעימים מצצי פרחיו. ומליהם ערבים מרקחי בשמיו. ועניניהם נחמדים מכוכבי שחר שמיו. ואמצא בהם אשר השכיחני זמן הצצים וההדסים. ולא הצריכני לראות בעלות העכסים. וכרתנו ברית לשמר האהבה התמימה. ולהיות הידידות על לבנו חתומה. ועל פינו שומה. ואל יהי לכל אחד ממנו רשות בכל מעבדיו. להיות לו חלק בשמחה בלעדי ידידיו. ונועצנו כלנו ביום אחד אשר עטה מעטה ענניו. ושת השמש מסוה עבים על פניו. וגדל יפיו. בנעם צביו. לרוות מן התענוגים שדי ממתקים. ולצאת ממעמקים. אל אחד העמקים. אשר הם בצצי בשמים מחשקים. להתעלס על ארץ רויה. ועל שדי חמד ועל גפן פוריה. לשמח במיני צמחיו. ולנטש רעיוננו בצצי גרש ירחיו. ונטפי גשמי בדלחיו. ונצא יחדיו ואנחנו קשורים בחוט האמונה. במספר חדשי השנה. ובאנו אל ערוגה. בשושנים סוגה. לובשת שכיות החמדה. ונוטפת קנה וקדה. ועיני צציה כעיני עלמה כבודה. ורמוני שושניה כשדי שדה. רחפו רוחותיה. מארבע רוחותיה. והפיחו מרקחות סמיה. ופתחו ידי הגשמים מנעולי אסמיה. והוציאו גנזי בשמיה. ולפנינו כל עץ עושה פרי אשר זרעו בו למינהו ועמנו חולת אהבים. מעוררת שיר עגבים. היא בת הענבים. מסובבת על ידי משקים חשוקים. בכסף הכסף מחשקים. ועמנו משוררים ילמדו לקח לרוגנים. וקדמו שרים אחר נוגנים. מיטיבים לב השומעים ומשמיחים. ומרחיקים צבאות היגון ומבריחים. וכאשר שלונו ושקטנו. ודמי הגביעים שחטנו. ועל התענוגים שלטנו. נכנס עלינו בלא רשיון. איש עליו מעטה דלות ובזיון. ונראהו אל מראהו ונמאסהו באיבה. מאס העלמות לבעלי השיבה. ותשב בו שמחתנו מעצבה. והחל לרוץ בשיר המחבר והמפרד עד קץ התכונה. ואנחנו ממנו פונים. ומוסבים אליו ערף ולא פנים. עד אשר נגן המנגן על כנור נעים. והמשורר מעורר השעשועים:    עדי מתי נדדך, יעלת חן,    ומתי תחמלי על רב מצוקי?    וחכיתי עדי כי עיפה ל־    נדד נפשי, עדי אגוע בחשקי.    ולכן אגמלך מדה במדה    ואשקך כוס אשר תרוי ותשקי:    לחברה אם תאוי לה אאוה    ואם פרוד הלא רחקך כרחקי.    אמר המגיד: ואשאל למנגן: מדוע אמרת “לחברה אם תאוי לה אאוה” ותוסיף על מלת “חברה” למד?    והלא מלת התאוה בעת תדבק עם השם יהיו תואמים שניהם וזר3 לא יבוא ביניהם. מן האותיות המשמשות אתהם. כגון: נפשי אויתיך בלילה ומלכת בכל אשר תאוה נפשך; ועוד יעיד לו: אוה למושב לו. וישבע המנגן במנוחת אבותיו. כי כן מצא בספר בעלי הדקדוק וסודותיו. וכשמע השומעים דברו נחלקו בדקדוק מחלקות. ורבו הספקות. זה הולך במהלכו. וזה שואג כאריה מסבכו. זה אומר בכה. וזה אומר בכה. יש אומרים כי הכל קראו בלמד כעגל לא למד. ולדקדוק לא נצמד. ובסודו לא עמד. ויש אשר אומר כי יתכן. לקראו כן. ואחרים לא מצאו מענה. ותעברנה הצאן על ידי מונה. והיו ממששים כעורים אנה ואנה. ובכל זאת הזקן הנכנס היה מגלה קצת שחוק ממראה עלילותיו. ויחשך ממנו ניד שפתיו. וכאשר עיפו משיבי מלחמת הדקדוק שערה. וקולעי באבן התבונה אל השערה. ושקט שאונם. וירד הדרם והמונם. אמר אליהם: מתי שכל ומזמה. האזינו לי ואאלפכם חכמה . אני אגלה לכם אי זה יכשר בדקדוק הזה או זה. ואודיעכם השמן והרזה. דעו כי שניהם כאחד טובים. והמה בכתובים. כי בעת אשר יהיה השם נקדם אשר מלת תאוה נופלת עליו. יחבירו למד אליו. ואם מלת התאוה תהיה ראשונה. והשם באחרונה. תסור הלמד כגון “יבקש”: ואבקשהו ולא נמצא בקשתיהו ולא מצאתיהו; ואם יהיה השם בראשונה. ומלת “יבקש” באה באחרונה. תוסיף על השם למד כגון: לתאוה יבקש נפרד.    ובדברו הדברים האלה הכיר מן העם כי רצו להשיב על נעם אמרתו. ולבוא במערכתו ולנסותו. ויאמר להם: אם להלחם עמי יצאתם. וכלי מלחמת הדקדוק נשאתם. הגידו נא לי פרוש מלה אשר היא אהובה לכל נשמה. והיא שם לישר ותמה.    ומה המלה אשר היא מצד אחד שם נצמד. והוא דבר אחד?    ומה האות אשר תבוא על הנקבה זכר יד ליד. ותתחבר לקל ויכבד?    ומה האות אשר הוא בית מנוחה לנודד. וסומכת מי אין לו מעודד?    ומה השם אשר כל השמות הם לו מדרך נעל. והוא משרת לכלם והוקם על?    ומה הפעל המוציא יש מאין והכל עוצר. והוא היוצר?    ומה האותיות אשר נגלו לעינים. ונחבאו בשפתים. וישכבו בין שפתים?    ומה השפחות אשר ישובו גבירות. והן משרתות וישובו שרות?    ומי התאר המאמץ כל נחלש וחלוש. ומפיו שם אלהים לא ימוש?    ומה האות הדומה כנוי למדבר. ובכנוים לא יתחבר?    ומה האותיות אשר חלפו חק המלה בבואם עליה כהלך. ולא יעשו הראוי עליהם מטעם המלך?    ומי ששת הגבורים החמושים. אשר הם פעם חזקים ופעם חלשים?    ועתה הנה שתים עשרה שאלה לפקודיכם. וכנגד מספרכם. ואם מעט ואוסיפה כהנה וכהנה לכם.    אמר המגיד: וכשמענו חידותיו. תמהנו לעמק סודותיו. ומליצות חמודותיו. וכאשר נעצלנו לשוט בשוא גליו. ושבו כשפינו כאין לנגד מליו. נמשכנו לבקש חברתו. ולהקשיב לאמרתו. ויאמר: וחי אשר שם הדקדוק למאמרים והמלים. כמו המלח למאכלים. ומנעהו מן הכסילים. ולא גלה סודו לאוילים. לא אשלים רצונכם. ולא אמלא ששונכם. עד תעזרני כל יד. ויאצל עלי מברכתו הנקלה והנכבד. ולא נשאר בחבורה אשר לא השלים רצונו. ויעזרהו בהונו. אז גלה ממליצות אותותיו. וסודותיו. והאיר רעיונינו בנגה חמודותיו. ונתמה על אשר שמענו. ונחמנו על אשר אותו בראשונה הכלמנו. ונתנצל מחטאינו לפניו. ושאלנו ממנו ישמח בייננו רעיוניו. ויאמר: זאת היא תאוה אשר מאסתיה. ולא אהבתיה. ויען ויאמר ברום עיניו. וגאות רעיוניו. ויען ויאמר:    זו המשקל המסוגל    אהה שיבה בלי עת בעתתני    העירתני ויסר יסרתני;    מנעתני לבל אשכר ביין א־    הבה וביין חרדה שכרתני.    ונשבעתי לבל ארוה בדם כוס    בעוד רוחי בקרבי החיתני,    ואל תתכס בצל הכוס ימיני,    ואל אנעם בתאוה בקרתני,    ואל אשית ליין רקח לבבי,    ואמאס בת כרמים שחרתני –    הכי שיבה בראשי חקקה טור    וגילי מחתה גם בהלתני,    ואותי האשימה על רדף ת־    ענוג תבל ומבור העלתני.    ולו אשגה מאסוני מליצי    וכל מורי ונפשם סכלתני.    ודתי נודעה בזאת לכבד    לאורח ונפשי למדתני ושיבה היא כאורח ואותה    אכבד כאשר היא כבדתני.    סליק בע""ה    ויהי כהשלימו רחק מעלינו ועלו פרק. ועבר כעבר [ברק]. ואדע כי הוא חבר הקיני נר החברים. ואור המוסרים. והיה סופנו להאנח [על] הפקדו. ולהפרד אחרי נודו.    אלה פרושי השתים עשרה שאלות: המלה אשר היא מצד אחד שם נצמד הם המכנסים כי הם בגד אחד.    והאות אשר תבוא על הנקבה היא ההא אשר תבוא על שלש או על ארבע וישוב המספר ללשון זכר.    והאות אשר הוא בית מנוחה לנודד הוא הבית הבאה על השמות כמו: אף כי היום יקדש בכלי.    והשם אשר כל השמות לו מדרך נעל הוא מלת “על” כי היא עליונה על כל השמות הנדבקים אליה כמו: על הארץ.    והפעל המוציא יש מאין מלת “יהי” כמו: יהי אור.    והאותיות אשר נגלו לעינים הם: אהו""י.    והשפחות אשר ישובו גבירות: שמלאכת“ו בינ”ה.    והשם המאמץ כל נחלש הוא: חי יי.    והאות הדומה כנוי למדבר הוא היוד במלת “בלתי” ו“זולתי”.    והאותיות אשר חלפו חק המלה הם: אהחע""ר.    וששת הגבורים הם: בג“ד כפ”ת.    תם ונשלם – תהלה לאל עולם   המחברת החמש ועשרים: והיא מחברת נשקי הקר   נאם הגבר לאיתיאל: שכנתי בימי הסתו בגבול הגשורי. וכוננתי לו אשורי. לצרך אשלימהו. וחוב אפרעהו. ונסיתי מרב הקר אשר מצאתי בה. ורוחה החזקה הנושבה. אשר הודיעני רב הצירים והחבלים. והציגני כל היום סביב הגחלים. ולא סר מפני בעודו. אור לשבת נגדו. ולא הייתי רגע יוצא ורוחק. מעת שבתי מן האש הדולק. כי אם לצרך שעה. ולתפלה קבועה. ונצרכתי ביום אחד אשר היו פניו זועפים. ועיניו דולפים. וגדודי הקר בו נחתים. ומשליך קרחו כפתים. לצאת מצל קורתי . לדבר קרה אותי. והנה איש זקן עני ערם. וקרעיו נלאו לקרם. והוא מתעטף בשמלה. ובראשו מצנפת בלה. ורעה חולה. וסביביו המון גדול. והוא יעננו בקול:    אם תשאלון, אישים, לרב מחסורי    הן מערמי עד ועצם קרי.    אף מגלוי אידי ומחזה שברי    חקרו והכירו עלומי סתרי.    נא מזמן בוגד ברשע ומרי    הזהרו פן יקרכם את מקרי.    כי מעלתי עצמה והדרי:    אחסה בצור חרבי וסתר עשרי;    הוני יחיה גם יאבד צורי    לערב מזורי ליקום ומזורי;    עת אורחים יתלוננו ביקרי    צאני חמסים יצעקו ובקרי.    ויחלף גופי ומרט אברי    עד נחרב ביתי וחרב יורי.    ואהמה מעל יגונים עוצרי    ערם בלי מלבוש כסות מחסורי.    אדמה לעץ יבש וצפד עורי,    אין לי כסות לחם וברי כרי,    כי אם להתחמם לנגד אורי.    אנא היש פה איש כאזרח יפריא    אותי יכסה עת גלות מסתורי?    בעבור אדון עולם ולא בעבורי!    ויען ויאמר: אנא, יורשי המהללים הנעימים. ולובשי עורות אילים מאדמים. כל מי נחלק לו חלק טוב אל יהי מן החסד נזור. והיכול לעזר דלים יעזר . כי העולם הזה לעפר ואפר יתמשל. והזמן כושל . והעשר לחלום דומה. והחסן כעב עברה בטרם רוות הצמא. פעמים רבות פגשני הסתו ואני בתענוג אכף. ואחזיק כף. בשבעה תענוגים אשר תחלתם כף. והכינותי כל צרכיו טרם עלי נשקף. והנני היום: אזרועי. יצועי. ועורי. מסתורי. וכפי. ספי. ואדמתי. מטתי. ואצבעותי. קערותי. וימיני הקלחת. ושמאלי הצלחת. ופי הצפחת. על כן זכרו זאת והתאוששו. ולעשות חסד בטרם תהפוכות הזמן התקוששו. כי המצליח במעבדיו . הוא אשר יוסר בכל עדיו. ופנה דרך לצעדיו. ויאמרו לו העדה: גלית לנו בשיר מלאכתך ומעשך. ועתה הודע לנו יחושך. ואז נרחם עליך ועזרנוך. וכי יבוא דברך וכבדנוך. ויאמר להם: [אוי] למתפאר בעצם נרקבת. ובגויה בעפר שוכבת. אין התפארות כי אם במדות הטובות. לא במשפחה ובאבות. וישא משלו ויאמר:    משקל    אמת כל איש יליד יומו בעת כי    ינסה לא יליד יומו ואמשו;    ואין כבוד למתפאר בעצמות    אבותיו רק למתפאר בנפשו.    סליק    ובהשלימו ישב וראשו כאגמון כפוף. והוא רועד ואסוף. וסתרו חשוף. ויאמר: אנא, אלהים, אשר בטובו העשיר בני אדם. וצוה לשאל ממנו כל צרכיהם וסודם. עזרני היום על צבאות הקר אשר עלי יחד יבואו גדודם. וזמן בן חורים יעזר אותי מטובתו. ויריק עלי מברכתו. ויכסני באברתו. אמר המגיד: וכאשר השלים נגידי אמריו. וכלה דבריו. התבוננתי אליו וארא כי הוא חבר הקיני בעל החדשות. וכי לא נפשט ממחלצותיו כי אם לצודד הנפשות. ויירא ממני כי הכרתיהו ואדעהו. ופחד פן אגלהו. ויען מהרה ויאמר: נשבעתי באור הזורח. ובשמש ובירח. כי לא יסתירני היום כי אם בעל רוח נדיבה. ונפש חשובה. ואני הבינותי סוד דבריו. וכי בעבורי הון כל אמריו. והאנשים אשר היו עמי לא ראו את מראה החזיון אשר גליתי. ולא הבינו הסוד אשר הבינותי. ויקשה בעיני רב הרעדה אשר אחזתהו. ופלצות בעתתהו. והסירותי מעיל עורי. אשר היא ביום ובלילה מסתורי. והיא שמלתי לעורי. ואמר לו: קחנה! ויחטפנה מידי וילבשנה. וישא משלו ויאמר:    ברוך יהי משליך כסות עלי    יען לחיל קר היתה צנה.    החליץ עצמי איש אשר האל    אותו יחלץ ממתי שטנה.    אותו אכסה סות תהלה גם    לו מהללי יהיו מנה.    תם    וכאשר הבהיל לבות בני העם בנעמו. וטוב נאמו. השליך כל איש בגדו. עד קצרה לשאתם ידו. ולהוליכם צעדו. וימהר מתבשר בשמחתו. מרוצץ למעונתו. וארוץ אחריו עד מקום סתר. ואין שם רק אני והוא ולא יותר. ואמרתי לו בשוט מוסר: הקר יסרך. אל תוסף אחרי זאת להפשיט עורך. מעל עורך. ויאמר לי: אין ראוי לאנשי תורה. להכלים חבריהם מהרה. ואיך תשים עלי אשמה. והיא חכמה. חי יי אשר האיר השיבה. והציב לילדי הנדבה מצבה. לולי אשר התפשטתי שכבתי למעצבה. ושבתי דך נכלם ביד ריקה ונפש עצובה. ויסב פניו ללכת מעמי ויאמר: כי מדתי ללכת מחיל אל חיל. ולהתעטף מאריה אל איל. ואתה עתה האשמתני. ולמפגע שמתני. והעצבתני כפלים מאשר נתתני. ועתה הניחה לי מדברי תעתועיך. והניחני מדברי צחוקך ושעשועיך. אך משכתיהו משך הצחוק. ואוסיף ללעג עמו כחק. ואמרתי לו: חי יי לולי אשר שמתי צל כסותי חפתך. והסתרתי חרפתך. היית היום אחי יגון ואידים. ולא רחמוך חברי ויכסוך בבגדים. ועתה גמלני על הטובה אשר עשיתי. ואותך כסיתי. [השיבני כסותי]. או למד שבעת נשקי הקר אותי. ויבט אלי כאיש נפלא. וכמעט עשן באפו עלה. ויאמר: דע כי לא תשוב כסותך עליך. עד שוב יום אתמול אליך. או עד תוכל להחיות מת במליך. אבל השאלה האחרת אשר שאלת. ובפיך מללת. תמצאנה. ולך אתננה. הלא נזכרת. ועל לבך העברת. אשר בבית המשתה הודעתיך. ונשקי הקר למדתיך. וישא משלו ויאמר:    וזה הוא המשקל המסוגל    בבוא הסתו נשקי הקר אכונן לו    בשבעה דברים מרפא לכל מחלה:    בכירה וכיס וכסות וכלי וכלכלה    בנעם כוס ושבת לעין כלה.    ויאמר לי: טוב לך חכמה אשר נפשך תרומם. מכסות אותך תחמם. ועתה הסתפק באשר נתן לך ואל תשתומם.    תם ונשלם – שבח לאל בורא עולם   המחברת השש ועשרים: והיא מחברת האגרת החברברית   נאם הגבר איתיאל: חניתי בעיר שמרון. לובש לבוש חסרון. ואעמד שם ימים. אשא עלי תוגות אימים. ואשב משמים. ואסבל משאון ימים. עד אשר ראיתי כי רב שבתי בארץ מכאובים. נקמה לאויבים. והייתי מביט אליה לרב המהומות. ועזבתיה עזב המערות השוממות. וצענתי ממקורה החרב. ומאורה הערב . בלבוש צר. ויד תקצר. מבקש מים זרים קרים. ונוה הידידים היקרים. וכאשר הלכתי ממנה בפי מכעיס שמים. אך אם יום או יומים. ראיתי מרחוק אהל . ותוכו אור אש יהל. ואמר: אלך אליה. אולי אמצא מחסה בצלליה. וכאשר קרבתי אל האהל ראיתי נערים חמודים. וחברת ילדים. ובתוכם זקן עליו כסות בגדי חפש. ובידו פרי תבואה מתוק לנפש. ואשאל לשלומו. ועמדתי לצד מקומו. והוא צחק אלי. והשיב שלום עלי. ויאמר: הלא תחמד לשבת עם איש ימתקו לך מגדיו. וינעמו נגידיו. ואשב לדעת סודיו. ולאכל מגדיו. וכאשר פתח פיו והאירו דבריו. ונעם אמריו. הכרתיהו כי הוא חבר הקיני בצלמו ובדמותו ומתק עניניו. ורע שניו. ונכיר איש את רעהו. ואשמח בו ואהללהו. ולא ידעתי איזו שמחה היא נכבדת ונעלה האם שמחתי על אשר נתישב במגוריו. ושקט על שמריו. או שמחתי לרב יקרו וכבודו. ותאבתי לדעת צפון סודו . ואשאלהו על מנת הודו שבידו. אנה השיג מרפא צירו ואידו. ואיך כביר מצאה ידו. ואמר לו: מאין בואך. ואנה מסעך ומוצאיך. ובמה נתמלאו אמתחותיך. ורבה טובתך? ויאמר: בואי מארם נהרים. ולכתי אל ארץ מרתים. והעשר אשר מצאתי הוא מאגרת חברתיה. וביד השכל ארגתיה. ואשאלהו לגלות כל משפטו ומתכנתו. ולקרא עלי אגרתו. ויאמר: הקשית לשאול ושאלתך גבהה כגבה שמים. עד תלך עמי לארץ מרתים. ואלך עמו בחמת רוחי. ובעל כרחי. ואשב עמו חדש ימים והוא ימשכני בתוחלת ממשכה. ותקוה ארכה. עד אשר כעס לבי על הנוכל. ונלאיתי כלכל. ואמר לו: כבר ארכו חטאתיך. ונשלמו עלילותיך. ומחר יקראו עורבי הפרידה ביני ובינך . ואשוב ריקם מלפניך. ויאמר: חלילה לי אם אניחך . או אזניחך. ולא עכבתי אותך. כי אם לשמח בחברתך. אבל עתה אחרי אשר חשדתני ותניאני . ורצית לנסע ממני. עתה כתב דברי לזכרון בספר. “המרחב אחרי המצר”. ואמר לו: מה ארכו דברי הבליך. ומצוקי חבליך. ועתה דבר. ויאמר: דע כי הזמן הנעקש דרכים. השליכני אל ארץ ארם נהרים. ואני אז נגדו ואין לי מכסה למתח מתחת ומעיל ממעל. מחוט ועד שרוך נעל. והצריכני החסרון הקשה. לשום עלי נושה. ואלוה מעט כסף מאיש קצר אפים. ונשאתי לו לבבי אל כפים. וחשבתי כי האל ירויח לי ויעשירני. ומצרה למרחב יוציאני. על כן הייתי עושה הוצאות גדולות. בנעם אכילות. ובוטח על נורא עלילות. ולא השלמתי אותו עד הכביד עלי טרח נשיי. ורב חליי . ובטרם היתה נפשי נוכחת. והנושה בא לקחת. ואבהל ונבעתי. ועצה לא מצאתי. ואגלה לו סודי. וקצר ידי. ולא האמין לדלותי וחילי. אבל הכביד עלי. והחזיק בשפת מעילי. וצעק ורוח אפו עלי העיר. והגישני אל שופט העיר. וכל אשר התחננתי אליו ופיסתי לתת לי זמן. אולי ירחם האל הנאמן. לא הטה אזנו. והעלים ממני עינו. ויאמר לי: כה יעשה לי אלהים וכה יוסיף אם יש לך מברח כל סביבך. עד תפרע חובך. וכאשר ראיתי חזק מריבתו. וכי לא אוכל להמלט ממצודתו. אמרתי לו: אל תוליכני אל שופט החמסים. כי אם לפקיד הגדול אשר הוא מגן לכל החוסים. למען אשר שמעתי מצדקתו וחסידותו. ונעם מדתו. וכאשר קרבנו לשער השר. האמנתי כי יצאתי למרחב מן המצר. ואבקש הקסת והדיו וחקקתי. ועל הספר כתבתי. אגרת רחוצה בברית. והיא חברברית. כי על אות אחת מאותיותיה נקדה. והשנית נקיה ובודדה.    אמר יהודה בן שלמה חריזי זלה""ה:    זאת האגרת. סוגרת ומסגרת. ואין ללשון הקדש שמה מובא. ואין בא. כי אם אותיות ישמעאל שמנה ועשרים: על ארבע עשרה מהם נקדה. (להיות הפרש בינה ובין העומדת לצדה). והאחרות מאלה בלי נקדות. והאגרת הזאת. עשויה מאות האחת נקדה. והאחרת בלי נקדה. וכן כל האגרת על כן נלאיתי להעתיק מלאכת זאת האגרת על סודה אבל אפרש ענינה. בשפת לשון הקדש ובנינה. וזאת תחלתה: מדות אדוננו אהובות. ובמחנהו בנות המחשבות נצבות. וקרבתו תיטיב. ורחקו יעציב. וחברתו יחש. ואיבתו יגון וכעס. ולשונו מלטש. ואור כוכבו שני המאורים שלש. ומנהגו ישר. ולבו בעבות שכל נקשר. וזכרו במזרח ובמערב מאשר.    משקל מסוגל    איש רחב יד מלאה נדיבים ומעשיר    העניים, ידיו כעב יערפו;    מאביד הון ומעמיד שם לדורים,    תם וחסיד אל שואלים יעלפו;    צח במליו, יועץ בעת צר ומוציא    תעלומת הוד מעשים יחלפו.    מלואי משרתו ממלאות. ועבות נדבתו בכל טוב מלאות. ומקור ידיו יפוץ. ומחנף קופצי יד לבו רחוץ . ובחסדיו אישים ירויון. ונוזליהם ישתיון. המגמא מגמתו הצליח והרויח. והיועץ בשקר שעריו כעץ יפריח. הוא נמנע מלשבר בר ונקי. ולבו טהור מחנף אישים אשר אותם הארץ תקיא. ישאל שואליו בכבוד. וירחק ממעגלי שד. לא ישמח ברעת חברו. אבל מחזיק בתמתו וישרו.    וזו משקל מסוגל צח    על כן חמדוהו בני איש ואה־    בוהו ועל לב פעלו כתבו.    פניו ומדותיו כאור צחו, וח־    ציו בם משנאים יור ויעצבו.    ישמח בעת משאל ואבוד הון בת־    תו, מעשיו בצור ויחצבו.    אם תחנה מחנה וצרות אפפו    בו נמלטו דודיו וישגבו.    ויכון. למי חכמוני הוא ונכון. ורחק וקרב. למזרח ולמערב. להשתחוות לבחור זמנו. וחובש צירי יגונו. נדיב אשר מיום ינק מיקר שדים נפו. ידיו מור נטפו. עזר והרויח. ונלחם והצליח. והחריד והבריח. וגבר והאמת בלבו הוכיח.    אל יחלף עזו אבל    יעמד בצל אל נוצרו    עד יחנן תועים אשר    ילכו לנגה זהרו.    נתן כסות עיניו מעיל    צנעה ויראת יוצרו.    ינעם אדננו באשר אסף חמודות. מיסדות ונכבדות . ואשר קבץ וצבר מחסדים שלמו. ולא נעלמו. והנה בא אליו. לחסות בצל כנפיו. שואף חסדיו. וברכת ידיו. יליד שרים. ושדוד מצרים. ומכה מצוקים פוצעים. ומחבר ענקים לכל ארץ נוסעים. אם יעיר לבבו להגיון מליצה. יבקש לו ערך ולא נמצא . בשכל ובמועצה. ומי כלכל ודרדע. לערך לפניו חכמה ומדע. ואם יחבר תאמר: כסות רקמה רקומה. או גנה בזרועיה נעימה. אבל מקורו יבש. ולחמו עבש. ושחריו ערבות. ושמלתו בלויי סחבות. והוא הומה לשעטת נושה בו. ובעל חובו. אשר יאלצהו. ויציקהו. ומנום יקיצהו. ואם יחמל אדננו להסיר אכפו. בנדבת כפו. יתאזר עז וכבוד עד בלי די. ויהי לו שכר גאלתי ממעבידי. ואל ישקטו מדותיו ומעלותיו. מעזר נושאי עין אליו. בעזרת אהיה. חי וקים אשר היה ויהיה. אמר המגיד: וכאשר הכיר השר אורי פניני. וידע אשר נסתר בבטני ועניני. צוה מהרה לפרע החוב ולהקריבני. ולהפריד בין בעל חובי וביני. וישימני אל משמעתו. ויכבדני בכבודו ותפארתו. ואשב שם כפי עשר שנים אנעם בארחותיו. וארגע בצללי חמודותיו. וכאשר הרוני ברכותיו. והאריכו שולי מעילי נדבותיו. סבבתי פני הדבר. עד אשר נפרדתי ממנו וזה סוף דבר. אמר איתיאל: ואמר לו: שבח לאל אשר אנה לידך זה הנדיב הנכבד. והצילך מיד בעל חובך בחזק יד . ויאמר: ברוך אלהים על הטובה. ועל אשר נמלטתי מן החובה והמריבה! ויאמר לי: איזה טוב בעיניך שאתן לך משאת תהיה בה נפשך נעזרת. או שאכתב לך האגרת? אמרתי: האגרת היא נכבדת אלי. אמר: גם היא יותר קלה עלי. כי לתת אשר יצא מן השפתים. ויבוא באזנים. טוב מתת אשר יצא מן הידים. ויהי אחרי כן נכלם על הדבר הזה ויחבר לי בין האגרת והארחה. ובין התהלה והמנחה. ונפרדתי ממנו בשתי משאות. וידי בכל טוב מלאות. ואשוב להדמי [טוב לב] על אשר מצאתי ששון ושמחה. באגרת ובארחה.   המחברת השבע ועשרים: והיא מחברת הבהמה האובדת (קטע)   נאם הגבר איתיאל: נטיתי לבי בקדמות זמני להתחבר לבני ערב רועי הגמלים. ואנשי תגמולים. למען אלמד אמץ נפשותם. וצחות לשונותם. ואשנס מתני…..    ויען תחלה. בחרוז ממלא. ויאמר:    שואלי לעמד בסודי, דעה כי    לך בלבי מעלה במרום אחוזה.    תהדפני ארץ לארץ, ואשוט    כל ערבה לחסות באלון ותרזה.    תוך וערמה כלי ונעלי בהמתי    וחברי מקלי והם לי אחזה.    עת בארץ אבוא, מעוני בבירת    ארחים, כל הולכי ארחות מעיזה.    אין בידי על מה אהי סר וזעף    אם פקדתיו ויהי לימים לבזה,    כי בערב אלין בשמחה ואשכים    מבלי איד וכל דאגה ורגזה,    אשכבה כל לילי בשנה מתוקה    מבלי אש אהבה חזקה ועזה;    לא אחשב מה אכלה מחרתי,    אם מנתי תהיה שמנה ורזה,    ולא אכסף עוד לטוב איש להשפיל    כבודי בעבדי מלאכה נמבזה.    עת תכסה לשואלים סות חרפות,    שאלתם לבי מאסה ובוזה.    ע“כ מצאתי מספר המחברות ונכתב בשנת אתר”ב לשטרות בעדינה.        מכיון שממחברת זאת נשאר רק הסוף, ניתנת כאן תמצית החלק החסר – ע""פ המקור הערבי ובחיקוי לפרוזה החרוזה של חריזי.  ↩    במקור המלה המודפסת אינה ברורה. הערת פרויקט בן־יהודה  ↩    פגם בהדפסה במקור, כנראה צ“ל: ”. וזר“ – הערת פב”י  ↩           ",0,0,1,1,0,0
"   	 	 	    אל הקורא /   (כתוב על מחברת “מגדנות” השלוחה למנה לקורא מה“ע “המליץ” בשנת תרמ”ג).     מי שבכל השנה השח דאגתך,    נדך ספר ותלאותיך מנה,    הוא לימי הפורים על ראש שמחתך    מגדנות אלה שולח לך מנה.    קחם ובטח! כי לדמי חתימתך    לא תוסיף מאום – כי בכלל מאתים מנה.    (דורש טוב עמו לפ""ק).        ",0,1,3,3,0,0
   	 	 	         שפריר וארץ בטרם יצרת אל  ועד לא נודעת לעמך ישראל  מרום היית אל פודה וגואל  אל קדוש יושב קהלות ישראל      יי אל ראשון האיר במרץ  יי באין ראשית ואין תכלית וחרץ  יי גדר חוג שפרירי ערץ  יי דבר ויקרא ארץ      יי הוא השם אשר שדי פסקו  יי ואלהים לשש פשוטות חלקו  יי זהר בם קצוי חוג בחקו  יי חפץ למען צדקו      יי טכס ראשית מול מעלה למדור  יי יסדהו ביוד הי וו לגדר  יי כחך זה מי יוכל לסדר  יי לעולם תשב כסאך לדור ודור      יי מדד שנית מול מטה בידו  יי נטה ביוד וו הי יסודו  יי סתם סוד ומי ידע בסודו  יי על השמים כבודו      יי סתם שלישית מול מזרח במרץ  יי עטרהו בהי וו יוד בתרץ  יי פעל כל ומי יפרץ פרץ  יי צבאות מלא כל הארץ      יי קבע רביעית מול מערב ופרזו  יי רם ונשא בהי יוד וו אחזו  יי שוכן עד הפועל כל זו  יי בימינו ובזרוע עזו      יי תכן חמישית מול דרום צועד  יי שתותיו בוו יוד הי סועד  יי לו העז אשר הכל ועד  יי מלך עולם ועד      יי התאיר ששית מול צפון ודכיה  יי חתם בוו הי יוד שפיה  יי זה קרא לכל פעלה דיה  יי אלהי צבאות מי כמוך חסין יה.              ,0,1,1,1,0,0
"   	 	 	     ידעתיך, ולא על הידיעה  אני אבטח, אבל על השמועה.  וקויתי בתרביתי לך כ-  אשר קוו יהודים לישועה.          ",0,1,1,1,0,0
   	 	 	    ולה פי אלאפתכאר [ולו בהתפארו]     נטש לו ועזב אולי / והטה אזנך אלי  ואל־תט אחרי תקוה / ודע כי־הזמן כילי  תריבני אדמה כי / תקנא בי ובמשלי  ותרני ותראני / אשר ראו מהוללי  ושחקתי לילדי־יום / ועתה שחקו עלי  ואיך אירא בנות ימים / והימים בנות מלי  ואמנם כי אני נפש / והאדם כמעללי  ואמנם כי אני גלגל / והכוכב כמזלי  והארץ כמרכבתי / ואתה מלאו שולי  ולא־ידע לבבי רע / ולא־יגור באהלי  ולא־אשם ואם אשם / לבין בכיי ותוללי  ולא־אגיל ואם־אגיל / קנות רע בראש גילי  ובלבבי מדורת אש / ובכבדי ובכסלי  עדי אתן למרעי / והאל עד אמת עלי  נדיבתי ולא רעה / בזאת עיני ולא כלי  ושתיה לעמתי / ככף רגלי ומנעלי  ואתן אֽיבי מרמס / פעמי ועפר רגלי  ומטרה לחצי־פי / ומאכלת לגחלי.        ,0,1,1,1,0,0
"   	 	 	     סוד פתר לי צחוקך:אהבתי!    ועצבך לי הגיד: הנני!    ואני – הן תכנת את מחשבתי    ומי עוד כלבבך רואני?  בנפל גל-צמתך על מצח    וכשעשע על לחיך אדמימות –    ואדע: בסתר אש-נצח –    אך דברים נכלכל בנמוס.  ושפה לשפה נמשכת,    עוד רגע – ותחולל הנשיקה!    אך יד-מי בעדנו סוככת    וזרועות מזרועות מרחיקה?  ומה היא התרמית הגלויה:    לנסות איש אחיו בחידות?    מה-בושה לתשוקה הסמויה    וחובה וחשבון-עתידות?  נפשנו לברזל לקוחה    וגאלת הלבבות לא-לנו;    בערבת חיינו הדלוחה    אשרינו אם רגע מצאנו.  בקרח הימים הנורא    זכרונו כמעין בציה.    ולנו דרור רגע הן קרא –    מי יתן גם קסם הנשיה!…  תרע""ה        ",0,1,3,4,0,0
   	 	 	     אומרה ביום רבו חילי מה תשתוחחי נפשי ותהמי עלי  היא במר תשיביני מען    כי אני שבעה ראש ולען    אצעקה ואפס לי משען    נהרסו אלמים אללי נחשפו על פני שולי    וקם חילי  ואני לבזה ולשמה    מאכל בפי צרי שומה    נמשכה ישועתי כמה    נעדרו ותמו מכלולי עותו בני זר מסלולי    וסר גילי  דאבה חבי כמעט ודעי    כי בבוא משיחך תושעי    גם לעיר אשר הושתה עי    אשובבה כקדם מקהלי ואחזך עת שובך אלי    ותהיי לי        ,0,1,1,1,0,1
"   	 	 	     נצאה, נגורה שאננים    כתם עדן קרח וכפור,    כזרח החרסה בגנים,    בנאות דשאי ענג ואור;        עת עלים רטבים, רעננים    יפיצו ניחח המור,    כמו שיח אראלים, שנאנים    ירנו הזמיר, הדרור;        עת חכליל יכסה שושנים,    אהבים אך תהגה התור, –    נגורה, נתעלסה בגנים    כתם עדן קרח וכפר.           ",0,1,3,4,0,1
"   	 	 	    זכור תזכור ותשוח עלי נפשי  (איכה ג', כ)   פורה שר של שכחה, אליך אשוע!    צרות נפשי כי רבו הן אתה יודע;    אתה יודע שרשן ומקור השכרון    כי מוצא כל תחלואי – כח הזכרון,    ובידך סמי מרפא, תמרוקים וצרי    לגהות מני חליי ולרפאני ממזרי.        כי אזכר ימי קדם, ימי עדן ונחת,    בהיות עץ החיים לנו גפן פרחת,    ימי נער, ימי תקוה, ימי חלומות נאים;    ואראה ימינו עתה, הימים הרעים,    ימי ענן וערפל ובלהות צלמות –    יצר לי להתחלות, יחר לי עד מות.      אזכרה בהיות עמי יושב על אדמתו,    כבודו חדש עמו, חדש כבוד תורתו,    ראשית גוים היה, מורה לשוכני ארץ;    עתה הנו מטל נשבר פרץ על פרץ,    נתן אל כל עובר למשסה ולקלסה,    גם לו גם לאחרים אבן מעמסה.      זכרתי בימי חרפי, מאמין אז הייתי    ול“בר אנש עם ענני שמיא” חכיתי;    בנעימות תקוה זאת אז לבי השתעשע:    “חכה לו כי בא יבא אף אם יתמהמה!”    עתה יפוג לבי ובנות עיני תכלינה –    יומי קרוב לבא והוא לא בא עדנה.      אמרתי ההשכלה הצל תצילנו,    אם נשכיל אז נצליח, ייטב גורלנו,    אזכר שמחת גילי בראותי בעינים    כי פרצה ההשכלה בינינו כמים –    וברכה זאת, הה! לקללה לנו יהפכו,    כוס זהב מזגנו, על פנינו ישפכו.      עוד שרדה האחת – השפה העבריה:    “בחיות השפה ישוב גם עמה לתחיה!”    מה אהבתי שיחתה, הגות בה, סלסלה;    למקדש היתה לי, כפני אלהים פניה.    עתה המקדש ישם, כהניו נאספו,    ופני אלי זה קורי עכביש חפו.      נהפך עלי אופן, דלתי ואורש;    רעי לקח כספי, לקח ויברח חרש.    הה, מה-יכבד עלי לשאת חסר ועני!    יען מה? יען כי לא ימח מזכרוני    זכר ירחי קדם, זכר שנים היפות    בהיות כיסי מלא וכסף לי תועפות.      זכרתי רעים רבים אהבה לי כחשו,    בשחוק השעה לי, פני תמיד בקשו,    ובראות כי סר צלי פתאם עזבוני,    הפנו נסו יחדו, בגדו בי וימכרוני:    זה חנם מכרני, וזה בנזיד עדשים,    ולזה מאהבתי נפלאתה אהבת נשים.        כמה נשים בלות אפגש ברחובות קרת    ולחמלה עליהן נפשי לא מתעוררת,    ואבישג עת אראה על משענתה צולעת,    מה-זה יצא לבי ובת-עיני דומעת?    יען מימי עלומיה זכר זכרתיה    בהיותה נערה יפה ואני – אהבתיה.        שטרי עיר הבירה יחד באו גדודים    גרשוני השיבוני לגבול מושב היהודים.    כמה לי עתה קשים החיים החדשים    בין אחי האבדים, דלים רקים ורשים,    יען כי אזכר שבתי שם על ארץ רבה    בהיות לי עולם זה מעין עולם הבא.        הזכרונות הזכרונות אך הם ילאונו    יותר מכל התלאות אשר ימצאונו!    גם אבותינו במדבר לא התאבלו    לולא זכרו הדגה במצרים אכלו. –    מאוס ברע רק הטוב שקדם הורנו,    כי סוף כל הקינות בזכר מה היה לנו.      נקל לנולד עבד לשאת הנחשתים    ולעור מהריון למשש בצהרים,    אך אוי לפקח כי יכה בסנורים    ולעבד כי ימכר שוע ובן-חורים;    הם – כעס כל ענינם וחלי רע כל ימותם –    זכרון הימים הטובים רקב בעצמותם.      הנך ראה, פורה, כי כל תקף עצבוני    ומקור חליי האנוש הוא כח זכרוני,    מתגרת ידו חליתי עד אין בי כח –    מהרה אפוא אוצרך הטוב לי לפתוח;    המציא לי תעלה – חולה-זכרון הנני;    נשני יום אתמול, ראשנות השכיחני.      לאבד כל זכר תחבלות רבות אתך,    בחרה לי כיום אחת מתחבלותיך1 :    ממאכל העכבר או החתול האכילני,    תחת הגשר בין הגמלים העבירני,    או מתחת למראשתי את כלי תשים,    או, טוב מזה – העבירני בין שתי נשים.      אך לבי אומר לי כי למחלתי האנושה    פעלת אלה הרפואות תהיה חלושה,    ובנשים וגמלים, בחתולים ובעכברים,    את מכשול לבי משרשיו לא תרים,    ובידך לא תצלח לגהות מני השבר    בלתי אם – בכתב שעל גבי הקבר.   ספ“ב, בימי הספירה תרמ”ה.       יעוין נא במסכת הוריות (דף יג).  ↩           ",0,1,3,3,0,0
"   	 	 	    יא   אל לב השמים אביטה    בערב, לפני צאת כוכבים;    מבטי יש יכלו במרחק,    ויש שנעצרים ושבים.    על ראשי מרחף דק ירק,    מכבידה גם כפה אטומה;    אסתכל לנחש רחוקות,    אביטה עד-בוש ואין מאומה.    צפנתי בלבי אהבה,    ובעולם הזה אין פתרונה;    היבדיל רק אד בין עולמות,    ונקרע אף-הוא לאחרונה?    אמרתי: דמות-אשה תנחני    לעולם בו ינוה גם צלה;    הזה הוא העולם — ואחריו    רק תהום השמים מאפילה?    אם כה ואם כה: אני צופה    ורואה כגמול את אחריתי:    אם נשכח הכל — ושכחתי,    אם יש עוד לראות — וראיתי.        ",0,1,3,4,0,1
"   	 	 	     הי, תפוח, תפוחי,  אשכולית, אשכוליתי,  התכדרי נא עד אחי  ואמרי: עכשו עתי.    אשכולית יפת ארצי  פרי גני עם עמלי;  פרי ורבי והתפרצי  ומלאי גם נמלי.    הי, תפוח, תפוחי,  אשכולית, אשכוליתי;  בך השקעתי את כחי,  אך תבלתי בך פתי.        ",0,1,3,4,0,1
"   	 	 	     כדרכם באים ימים וגנזי אור נפתחים.    וערב-רב צומח עוד שח בניב הנושן;    וחזון ימינו נבל כפרי מעולם זה,    הגיגי תמול ושלשום נדמו כמושי-פה,    ותבונות, גברו מאד, תלאינה שאת את ראשן.    ופגרי חק ותורה לבאשה על-כל דרכים,    ואבותם-מולדיהם נכשלים בם לראוה;    וצעירים תופשי-עולם, ברשע נערים עז,    יבעטו בכל פגר ובעוט גם בלז    החי עוד בגסיסתו ונחרת שפתיו זעוה.    ושבו אל העפר המתים הנשכחים    ודובבו מקבר אל אזן זקנים בלים;    וצעירים תופשי-עולם, לא למדו עוד לכלל    ביסודות יום המחר גם שברי יום-התמול,    יפטירו: זאת אגדה הסוגה בהבלים!        ",0,1,3,4,0,1
   	 	 	     חנך יפת תאר חניתות אל / רוחי ונעם נאמך תער    עינך כחרב בעלת פיות / וסגור לבבי תעש נוה תער          ,0,1,1,2,0,0
"   	 	 	     בקר וערב לך ועליך,  לך ועליך שרו שירי:  סער ודמי, צהל ובכה,  פצע וצרי, נחת ודוי.  יש לא הבחנתי קול מענך,  יש ונתקה השרשרת כמעט,  רגע – ושבו ושרו עליך,  שרו עליך, אהב ושאט.  לך ועליך, לך ועליך –  זמר יחיד הוא לאלף כנור;  סער ודמי, צהל ובכה,  פצע וצרי, אפל ואור.       ניסן תרפ""ח       ",1,1,3,4,0,1
"   	 	 	    כי שם שאלונו שובינו דברי שיר, איך נשיר שיר ה' על אדמת נכר  (תהלים קל""ז)     – שירה נא שירך / לו נפשי צמאה,  הוא יחיה בקרבי / נפשי הנכאה.  הן אבי המשוררים / אתה הזמיר  שם בחרש מצל / על ראש האמיר  קולך שמעתי / ואלך תמם,  הוא העיר נפשי / עד כה נרדמת,  ופה בכלובך / למה נאלמת  למה לא תשיר / למה נרדמת?  האם אין טוב לך / עזבך קנך?  שא נא הפעם,/ שא נא עיניך:  לך כלוב כבית, / בנוי לתלפיות  תחתים שנים / חדרים ועליות  גם מחסוריך / בעתם נתנים,  לחמך מימיך / הלא הם נאמנים!  הסר נא איפה / מלבך דאגה,  בכעס ועצב / אל תתמוגגה!…    –קני נטשתי / שבי הלכתי,  מאז נאלמתי / לשיר שכחתי;  גם נגד קני / מה הוא כלוב קוני  שם חפשי – פה / אסור הנני!  שדמות העדן / הם בר עטפו  אז אחרי רואי / כליל חלפו.  מעין ופלג, / הרים ועמקים,  תכלת שמים / וטהר השחקים –  כי אזכרה אלה / בצירי אתהפכה  רוחי סוערת, / נפשי משתפכה…  שמה גם אבי / ואמי הזקנה,  שם גם אהובתי / מנהמת כיונה…  באחת אנחמכם / חיי נשמתי;  כי כל ימי חיי / עד בוא גאולתי:  פה במסתרים / אבל אעירה,  וכאשר שוררתי / עוד לא אשירה        ",0,1,3,4,0,1
"   	 	 	     במעלות שלל כל-צבע מעמקי תהום תחתיה    ומזהיר חיקה עוד מאגלי פנינים קטנים,    ככה עלה וינוס ממצלות האדריה,    ואדמים יצריה וצחים כמו שושנים.  מגדלי עד ינשאו על-תכלת פני משברים,    כארשת שפת נאמנים מהקצעים ומחטבים,    ומפשקים המה פתאם כפיות מסגרים,    שפתחה אותם עתה אנחה של-אהבים.  שיטי חתר לבוא אל-החוף וארד –    עת חבליו על-פני עמוד ישליך, והם מוסבים,    למול פני קיר חומה אדם כעין הורד –    על-חלקת פני השיש עם-אחד מן-השלבים.  בתוך: וילד, אוסקר, “תמונת דוריאן גרי”, מוסקווה, א“י שטיבל, תרע”ח. תרגם מאנגלית י""ח טביוב        ",0,0,3,3,0,0
"   	 	 	    אל ילד שעשועים /   1     השתעשע יונק! על חיק אמך. פה על ברכי הורתך    לא ימצאך יגון קודר ועצב בחשך הולך,    אהבתה על צד תשאך מעל בור תחתיה.        אל בור שאון מתחת שאנן תביט ולא תדע מה.    השתעשע עולל תם! עוד מושבך גנת עדן    דרכי עולה זרו לך וינצרוך יושר ותום;       הן זה ימים באת הלום עוד זכור תזכור פקודי עליון.    השתעשע! ייטב לבך! עוד מעט ויבוא רוגז    סופה בגלגל תאתה ואת כמץ לפני רוח!        )Nach Schiller.  ↩           ",0,1,3,3,0,0
   	 	 	     ומי חשוק אשר תפנה בכל עת    אלי פניו ותראה בו דברים    בנסעו ממך יפיק רצונך    ולא יועיל בשבתו בחדרים.  האגרת        ,0,1,1,1,0,1
"   	 	 	     ישתבח האל בשמים,  המחדש לתקופות עולמו;  אף עבדו ישראל מתחדש  לבקרים על פגריו, על דמו.    מתחכלל בגן האפרסק,  זב ענבר כל־גמיש בענב;  ישראל מנופף על טסים  את־גביעי דם צעיריו וזקניו.    לחיים עם נושא כל־תרומה,  דם־קדוש להבדיל בין זמנים;  ממנו – העולה לקרבן  ממנו – עדת הכהנים.        ",0,1,3,4,0,1
"   	 	 	       קסם לי קסמה הלענה    במרירות מיצה חריף־הריח.    רק למענה, למענה    נד אני ונע – אדם אורח.    נטע־נוד חבוט רוחות קדים,    על לא חטא רגום ברד חד־רגב,    שיבתו הלזו הירקרקת    לי יקרה מארגמן ורדים,    אף משני שפתיך, בת היפי! –    טור שניך אל בצחוק תחשופי,    לא נזיר אני ולא ענו –    קסם לי קסמה הלענה.   לנינגרד, במאסר, 25.12.1934       ",0,1,4,4,0,0
"   	 	 	     אמרי לי, עלמה,  למה לא תצאי עם רעיותיך  אל הגבעה,  לראות דומם בהלך השמש?      הן כבר רד היום  רעדה נעצרת סולדה בתבל.      יגון ורד אט ישקע בלבבות.      למה תשבי כהה,  על החלון  ועינך תרה את הגשר?        ",0,1,3,4,0,0
"   	 	 	    [שלוח להר' יעקב ז""ל]     לבי באימת אהבה גוע / כי הזמן אבני נדד קלע  חילי שעפי אחריה נחשלו / וזמן יזנב ואני יגע  יכלו ימי־נער ועד־הן אחשב / כי לא זמן ייטיב ולא ירע  אקוץ ברעיוני ואלחם בהמון / יגון בלבי ואני כרע  ואֽמרה די־לי הלך על־מהלכי / ימים וכמה אֽהיה פרע  נבהל בחטאו מעמד לפני גביר / ובים כסילות מתמול טבע  מי זה מהלך על־כנף לבי ועץ / אהב בגן האהבה נטע  מכין בצלעתי מכון שבתו ועל / לחות לבבי אהלו תקע  הוא הגביר יעקב חסדיו גֽברו / מראש ועד־סוף על־ידיד ורע  אור נערץ יאיר פני־כל אהביו / ליל ויומם בל־יהי גרע  ונעים זמרות כל־מתי‏־שיר ואדון / השיר ומבצר אֽויבים קרע  באו לך דודי חרוזים נעמו / ירך לבבי בם ויקרע  נפשי פדות שיר מהלל מעין יקר / יצא ומנחל פאר נבע  ירד כטל על־גז ונפשות אהביו / משיב ומרדת שאול פדע  קלו לפניו עניני שירי הכי / רום מעלתיו עד־זבל נגע  ובמחנים פֽגעו בו מלאכי / האל בטרם בי יהי פגע  פנים בפנים עת חזיתיו נצלה / נפשי והייתי תמול גוע  אך אחרי עברי פנואל זֽרחה / שמשי בפני ואני צלע.        ",0,1,1,1,0,0
"   	 	 	    וזה אשר כתב בילדותו ליום הולדת אחיו   עורו נא, רעיוני, עורו הקיצו,    מלאו נא ידי ולשורר האיצו!    זמרי גם, נפשי, זמרי נא ושמחי!    יקר לי יום זה הוא יום נולד אחי!    הגיון לבתי אף הגות שירתי,    יהיו זה היום אל אחי מנחתי!        אך דלו רעיוני – ומה אשירה?    ודלתות שלש לא אוכל אחבירה!    הן מעולם על זאת שרים ישירו,    כל רעיון אך טוב לא עוד לי השאירו.    איך אשיר לו מה? וכבר שרו ככה?    אך לבי לך מנחה! נפשי הברכה!         ",0,1,3,3,0,0
"   	 	 	     שחוטים אנו שוכבים בשלשה    בעגלה הכבדה,    הסוסים יתנהלו לאטם,    שני גברים    שותקים על הדוכן.      דמדומי סוף-קיץ    באים חשאית    ברחובות השקטים.      אנה-זה אנו מובלים?      הלילה נגש באין-יודעים,    מהרה ימותו כל הרחובות,    הגברים יוסיפו עוד שתק.      אך נטפי דם בודדים    יסמנו ארחנו.   וינה, 19.8.1922  *       ",0,1,3,4,0,0
"   	 	 	    עדר אדני / י""ל גורדון  (לכבוד בעל המחברת “אם אין אני לי, מי לי?”)       מה אנו, תשאלו, ומה חיינו.    העם נחנו כעמים מסביבנו    או רק עדת אישים בעלי דת אחת?    הבה אגלה לכם סוד זה בנחת,    אך אל תוציאו דבה מן החדר:    לא עם, לא עדה אנחנו, רק – עדר        עדר אדני, צאן קדשים הננו,    הארץ היא המזבח לפנינו    ואנחנו כחג בעבתים אסרנו,    כי להיות השה לעלה נוצרנו.    ומבטן לקבר כל הימים    כן נצא ברצועות – ברצון חכמים.        עדר בתוך הדברו, צאן מאכל הננו,    הבעלים, הרעים אוכלים טובנו,    צמרנו יגזו, עורנו יפשיטו    ולאבוסנו כי רק לא יביטו,    מנעורינו ינהגונו המדברה    במקום אין מרעה וסביביו נשערה.        עדר במדבר, צאן הרגה הננו    הזאבים מכל צד ישתערו עלינו,    איש איש בשאט נפש לבנו קורע    נשוע לא נושע, נצעק אין שומע,    סגר עלינו המדבר כל אפסים,    הארץ נחשה, ברזל השמים.       אמנם עדר היקר, צאן ברזל אנו,    הן כל זאת באתנו ולא נכחד קימנו,    הזאבים הרעבים השאירו גרם,    הגזזים הבזזים לא הכו חרם,    הרעים התועים לא כבו רוחנו –    אך הלנצח נצחים יעמד כחנו?        עדר עדר לבדו, צאן אבדות הננו.    לא נצא חצץ להושיע נפשנו,    איש ירעה ידו, כל עמלו לפיהו,    אין דאג אין חלה בעמל אחיהו,    על כן אין ישע, אין משטר וסדר;    לא עם, לא עדה אנחנו, רק – עדר.      ר“ח חשון, תרמ”ג       ",0,1,3,3,0,0
"   	 	 	     שמרני, אלהים, מרוח קרה  ומרוח שורפת  למען שלום הלול והגנה והפרה  שברפת.    וגם בעבור שלקחתני, ענגה מרחם,  מאב זקן ומאם זקנה  להוציא מקרקע סגופה לחם  וגם תאנה.    ובעבור שקבלתי עלי באהבה ובדממה  כל הטוב והרע;  אשר גועה הבהמה ונמוכה הקמה  ואני גם הרה.        ",0,1,3,4,0,1
   	 	 	    חתימה: אלשבזי     ארוך עין / בכוס יין / לבל ישגה לבבך    ואל תלמד / ידיד לחמד / לכל ישנו לרעך    וסור מרע / וטוב תזרע / צדקה לעניך    ואל תכלים / פני דלים / ואל תקפץ לידיך    ואל תגאה / ותתגאה / ואל תבטח בעשרך    בלב גמור / לדת לשמר / ואז תצדק בדברך    זכור קונך / ביום אונך / אמר נא כן בעמדך    וטוב אתה ומטיב / למדני חקיך:    ללב נמהר / יהא נזהר / לעשות את רצון קונו    ויתיסד / להבין סוד / בתורתו והגיונו    ודת מוסר / ולא יחסר / ולא ימות בשגיונו    בעת ישוב / יהא חשוב / ואז יחזר לצביונו    שמע מלין / ואל תלין / לבבך בחטאיך:    שחי רוחי / במר שיחי / ליום שובך תני צידה    והכוני / ותשכני / בתוך קהל וגם עדה    תני כופר / לגוף הפר / ברית אחים וגם זדה    והביני / ביום דיני / ועלי שלמי תודה    בבוא צורף / כדוב טורף / ביום הדין ויעמידה    מנת כוסי / וצור מחסי / מחל נא לעבדיך:    בגלותי / ודלותי / אני הומה במר בכיי    ולבי סר / ונתיסר / אלהי רפאה חליי    וחון גוף דל / אשר חדל / וחזק יוצרי רפיי    רצה עלי / במשאלי / ראה שפלי ורב עניי    בך בטחי / סבול טרחי / ביום דפקי דלתיך:    זמן אתה / בהשחתה / והכביד על ורב דלות    ובן אמה / מאד המה / ומתגאה כרום זלות    ועיניו צר / בעם נעצר / שהוא צולל בבור גלות    ורם לבו / בתוך קרבו / בעמך ינהגה שפלות    אלהי חון / לדל בחון / בחשק אהבתך:    ישורון לך / והמלך / בשכלך לעשות טובה    והתישר / ברב הכשר / בלי עון ולא חובה    גבול תשים / בטוב מעשים / ואת דעתך תישבה    הדר זקן / בחן תקן / ותקום מפני שיבה    עשה לך רב / ביום תקרב / ולא תשכב למעצבה    ביה השלך / יהבך / והוא יהיה מכלכלך:        ,0,1,2,2,0,0
"   	 	 	    בשעמום הרב /        יש גיל שאינו גיל, יש יום שאינו יום!    יש יום הבא כבא ילל עראי של פנטר    וכאחרון שיר וצליל בפסיקת נימי-פסנתר,    קול נקטף באין-הסוף, קול גוסס ברחבי-תהום,        ועד גמר הצליל לא בא – עוד ילין אתו תם!    וכל דק ודק שבו בא מציק לך ומקנתר;    דק ירדף דק, דק – דק, כמטפטף מתוך צנתר:    “חכה, וסבל ושמע! חכה, וסבל ודם!”       "" והיום איננו יום – הנצח הוא וחללו    עם צערו המר בעקבו ובגללו,    כי הקרים, לבש עור עד כדי למשש בו.       והשעמום הרב בא חורק שן לקראתו…    וכבלע ריק הריק וכלה בו חמתו,    יתרוקן גם הלב למתמהמה בא.       אודיסה 1919       ",0,1,3,4,0,1
"   	 	 	    לא חלש וחור /        לא חלש וחור, לא קצוץ כנפים,    משורר גוע וקרבן לצער:    אדם ושליט ונביא ומלך    היה נא לעמך החזק מצור!        ככה כי תרד המשורר לעמך    תפתח לבבם וכבשתם בסערה:    היה להם מלך וחולש על רבים,    שלט ומשל בם ונצחונך עליהם!        ",0,1,3,4,0,1
"   	 	 	     ידידי ורעי המתוק והמר,  אל פיך שופר, ובידיך קח תף  וקראת מעל כל צמרת תמר:  שירי האביב מהרו נא לחטף.    האביב כבר הוציא מחציתם של ימיו,  עוד מעט ונכנס לגבולנו סיון,  ואחריו — התמוז, ואחריהו — גם אב,  שכלנו בקיאים במזגם וטיבם.    שדות ישרפו, יחרכו גבעולים,  צאננו ירעו על גבעות של קרחה;  תירים ישאלו, ישאלו גם עולים:  הזאת היא הארץ שכה נתברכה?    צרבת תהיה מרב חם ורב אש,  סתרה רק תמצא בכוכים וחורים;  ובשעת צרבון לא יהיה גם חובש  לחבש את פצעיו של הנוף השחורים.        ",0,1,3,4,0,1
"   	 	 	    וכתב אלי אלמתואכל בן קברון מסתדעיא אליה וכאן פג͘אובה בהד͘ה אלאביאת [וכתב אליו אלמתוכאל בן קברון שהזמינו אליו אולם הוא היה חולה, והשיב לו באלה הבתים]     הלא גדל חלי גדל יגוני / וכחי מחמתו סר ואוני  והעת שקראני כתבך / בגדל נעמו השקיט שאוני  ולא אכתב להודיע בחליי / אבל אכתב לכפר את־עוני  למען לא־דרשתיך ואולם / אני אלך עלי פני ועיני  ואדע כי בעת אשור דמותך / אזי ארף ויסור דאבוני.        ",0,1,1,1,0,0
   	 	 	     מאז תתהללי חנה על־גפי מרומי קרת    ביפי פניך ובשיריך רבי תפארת    אמנם אם לכלול את לחיך ידיך יגעו…    הלא שיריך בעמל יד אחר נבראו!        ,0,1,3,4,0,0
   	 	 	    עו’ על העניין   ידמון אישים בתבל / ציץ אשר יוצא ונבל    איש ואיש ילד בקרבה / כחלום נודד ויבל    לב אנוש נאסר בבטנה / מבלי כבל וחבל    תתנו לבוז והנו / מחריש נושא וסובל    שבתה שביו ואך לא / לדרור שלח ביובל     5    כן שמה תבל הכי כל / פעלה נבלות ותבל    דמתה אל צי בלב ים/ מבלי מלח וחובל    נהפך אבל מחולה / שב לאיד כנור ונבל    אין בתוכה גיל בלי חיל / סוף משושה שב לאבל    סוף הנחה בה אנחה / קץ מנוחה ציר וחבל    10    כל עדניה לפני/ הם רעות רוח והבל    גם כבוד עשרה בעיני / נחשב חרש ונבל    רק עבודת אל לבד כי/ היא מנת כל איש וחבל    לעבודתו לבדה / נבראו אישים בתבל        ,0,1,1,2,0,0
"   	 	 	    מנגינות-התהו /      משקיפה בחלון…מה אים    התהו ברחבי הבריאה!    מה-דלוחה הארץ מתחת,    מה-שחורה במרום היריעה!        מאז אור הבקר אף רגע    הגשם בל ישקט, ינוח;    ורוח-תמרורים מבכה    באויר המלא לחלוח –      ודולף הגשם בזריזות,    כממלא משלחת חשובה…    וברדתו הוא לוחש בנגינה    אי-פוסקה, מדודה, עצובה –       ודומה כאלו הוא רוצה    לישן העולם ברחשו…    ורועד מקר ומיאוש    אביטה בחלון ומחשה –        שם זוחלים בני-אדם… מה-קודרים,    מה-נוגים פניהם בשאיה!    אן זוחלים הדכים ולמה?    מה חפצם באפס, בגויעה?..      התמימים! הידעו מה-קשים    החיים בתוך הרקבון?    הידעו מה-שומם הוא לחיות    בעולם שכלו עצבון?..       ומזרזף הגשם ובוכה    הרוח הקר בערפל –    ולבי מנהם: אדני,    מה-פעוט עולמך השפל!..      קוסטופול, תרס""ו       ",0,1,3,4,0,0
   	 	 	     בראש השם תשוה כף כפולה    ודע כי כף כפולה אחריתו    ותוכו כף כפולה היא ויש בו    חמישית כף ומי ישיג קצתו    ואמצעו במחצית כף וגם מ–    עשירית כף תגרע מחציתו.        ,0,1,1,1,0,1
"   	 	 	    (בהברה ספרדית)  שער ראשון  א. אכא צנתרות דדהבא…       “אכא צנתרות דדהבא” ישנם צנורות של זהב,  אשר אין דומה ליפים בכל אשר ברא היוצר,  כל אשר ברא לכבודו לשכלל יפעת עולמו.  פקד להכניס במשכן שלו על שלחן-הפנים  גם צנצנת של מן. ועולם ומלואו איננו  אלא שלחן-הפנים, העומד לפניו בהדר.  מלא צנצנות של מן, צנצנות זהב נפלאות.  “זרעא דדהבא אכא”… ישנו זרע של זהב  נושא מסתרי-חיים, ניצוצות נצח נצחים,  חידת החיים בחיקו, חידת-החידות הגדולה.  אז, בעשותו בארץ, בימות היצירה הגדולה,  צוה לארץ ויפקד מכל אשר טמן בחיקה,  אוצרות הויה נרדמת בצרוף צרופי מסתורין,  מים, מתכת ודומם ומלחים – כל אחד למינו,  ברזל זועם וחום, גפרית זהבהבת-חורת,  זרחן אדמוני ולבן, ואשלגן מכסיף מתנוצץ,  סידן מלבין ככסף וחנקן ממית ומחיה, –  לטוות טוי-פלאים וסוד, לעשות בטוי-חיים קים  רקמה, עורק ועצב; אשר לגזע בגזע,  אשר לעצב בעצב ואשר לעלה בעלה,  אשר לשרש בשרש, בעקר וציציות יונקותיו.  ארץ, היא לא תכסה על כל-מחמדיה, יתפרץ  צמח וצמח למינו, יעלה, ייף במועדו,  דרך ימצא לו מעלה, ופה תקדמנו החמה  בלטיפותיה הרכות, הנאמנות והטובות.  יום יום היא תפקדנו, תחיך לו ותעודדנו,  תצבע אשר לצבע ואשר לחמם תחמם.  עלה יעלה הצמח ואסף ואגר וצבר  ברכת שמים מעל וקרקע רובצת תחת.  ויום יום יעמד בכל אונו – בו יזכירנו השמש,  אשר יש בו ניצוצות של האלמות, לא ישכח!  חיים כי קבל וחיים עליו להחזיר לקונו,  חיים תחת חיים וזרע תחת הזרע!  וטוה הצמח טוי-פלאים, הולך ובונה בעלים  תבנית גביע וכתרת, ובגדי צבעונין לו יעש.  אין לך צבע בעולם אשר לא יקח ממנו,  אוצרות צבע שמים בשעות בין-השמשות בערב  והמון גוני-גוניו עם אורות ראשונים בשחר.  אין לך צורה בעולם אשר לא יעשה כמתכנתה  לעטר בה הגביע ולעשות תבנית כתרת.  יש אינו בונה אלא גביע כעין ספל, ולהפך,  יש אשר יבחר בכתרת, ויש אשר יבן גם שניהם.  ובכתרת, בתוך, יעלה קרקע-מצעית,  שם נפגשים ביחד גביע, כתרת, וכל-יתר  חלקי הצמח, בתוך מתמר עלי בעל שחלה,  נושא כפה-צלקת, כלי-קבול הזרע המובא.  סביב לאותו עלי עמודים דקיקים, ענוים,  טעוני שקיקים בראשם, מלאים אבקת-נצנים –  זרעי הקדש במאבק שונים ומשנים למיניהם.  על המצעית ביניהם צופנים זעירים-זעירים,  מלאכת צוף-הנצנים בידם, כדי למשך אליהם  ביין-קדושין ריחני כל-קהל השושבינים הקלים,  להיות אותם גביעים צנצנת מן היכל העולם,  עומדים פתוחים-נצבים ואוצרים את נקטר-הקדש  ואבקת-נצנים קדושה, מועדה לחיי-העולם.  אנו קוראים לכלם: הפרח העולה בקלח.  הנה הוא טוי-הפלאים! עמודים עמודים בסדר  נכון וקים מאז: כל פרח וסדרו למינו  לאלפי רבבות גביעים ולרבוא רבואות צורותם,  גדלם וצרופי-צבעיהם בלהט אהבים להפרות  ולהפרות, לקים עולמו לנצח נצחים,  מי בחרקים זריזים ומי ברוח נושבת  לשם הזדוגות רחוקים, המחכים לו אי-שם מרחוק.  אנו קוראים לו פרח! ואמת-הזהב כי תבוא  לשתות מיין-הקדשים ולארז האבקה המפרה,  נפגשות בני עם-הזהב בצנתרות-זהב, למען  תעל שירת-הזהב לשכלול יפי ימות קיץ, –  מזמור מזמוטי מזמנים, נזונים מזרע מתמזמז,  זמרת זמזומי זמרת: המזוג לי ייני וזמן,  הוי מזמינתי, לזמן? מזל טוב! מזל טוב! זוזי!    &gt;      ב. עמא דדהבא אכא…   &gt;    &gt; ""עמא דדהבא אכא"" – ישנה אמה של זהב,  אמה מימים מקדם, מתקופה רחוקה-עתיקה,  טרם אדם בארץ – ומגלת יחסין לה היתה  קדומה מרשימות היונים, חרותות בשיש ונחשת,  שפת רננות קבועה באותיות-מחשבת מכנען;  ועתיקה מכתבות מצרים על גמא ואבן,  מכתב-קדש, מחרזת ציורים מעשה-אמן;  ועתיקה מכתבי-יתדות של בבלים על-גבי  לבנה שרופה באש – מכתב אלהים עלי-לוח.  מגלת יחסין של אותה אמה קבועה בענבר  זהב טהור, האומר שירה אלמת מלפני  רבבות יובלות על ארץ זמלנד של פרוסיה עת שרו  יערי בראשית שירתם בתקופה האוליגוקנית.  ועוד יש לה, לאותה האמה, מגלה קבועה ברכרוכית, 1  גבוב אבני-חול וחלסית2 באונינגן-בדן,  תקופת המיאוקן בחמי ימות השלישנות.3  אלה תולדות האמה, עם גדול ורב על הארץ,  ואלה גבולות ממשלתה, המקום שתכון ממלכתה:  כרי הצפון הרחוק, כל מקום שם סגלה תחיך,  תות-השיח4 שם מוהל את יינו בטללי-קיץ,  ונסב גבולה הנגבה ופגע ביערות אלה,  מעלים ריח ניחוח בחמם של שלהי-דקיטא  עד רחבי שדות ארכובית5 ריחנית בשלה בחמה,  וירד עד חבל דבדבנים עסיסים-חמצים וכרז,6  וירד משם עד שנכנס במלכות השטה הלבנה  בהמון עגיליה, המשמשה כהנת מקטירה  קטרת לבעל-דבור, ושוב יורד עד שהוא נתקל  בפרדסי הדר: באתרוג-הקדש ובאשכולית  ברוכת-שמים ותפוח-הזהב המרענן נפש,  תבנית שמשות שנתלו בירק רענן ורטב,  והרה יעלה ופגע ברקפת7 מורידה בין טרשים.  ולה כל קרקע, בה יעל הפטל8 יפה-צבע וריחני,  מרוה9 מרבה דליות ושיח של לוז פורץ גדר,  מטלית כלנית מסמיקה וסגלה בשמת, בישנית,  תלתן מלבין-גלגלת ונרקיס יפה-נזר ורב-בשם  שקד רך עלה וריח ואספסת מסרבלת-העלים,  ניר לא יעדר וכל שדה אשר תפלח מחרשת,  ואשר ידשיא כל דשא ריחני ואילן רב פרי,  יער מאריך בצלו ושדה-בר מרבה הזרע,  גן ואפר עשיר-צמח, – על פני אחיה היא תשכן,  יוצאת ירך משפחת הגז10, הכורה הקדמון,11  בית בעלי-פרצוף12 למינו ובית המתבודדים למינו;  שבט האוצרים-ברגל, מטה האוגרים-בכרע,  מטה האוגרים-בשוק וטוי-המשי למיניהם,  ונושאי-הפרוה למיניהם, כל שבט האוצרים-בכרס,  בונה בעלי הפרג13 ובונה בעלי-תות-שיח,14  בית דו-הצבעים15 למינו ובית חותכי עלי-הורד;  מטה העושים במלט, כל אוצרי-בכרס למטותם,  ושבט בני הטפילים על כל בתיהם למיניהם,  בית-האבלים למינו ובית-החרוטים למינו;  וכל משפחת המיסדים ממלכות ומחוקקי חקים,  המה הפראים למיניהם: זבוריות-האדמה,16  מטה זבורית-השדה17 ומטה זבורית-האבן;18  וגם העמים הרחוקים מטילי-הדבש19 למינהם,  אשר בכרכים החמים הסמוכים לאזור החם, כל  מחסרי-העקץ המר, גם המה יתיחשו על אלה, –  כלם משפחת הגז; ועמא דדהבא, בית-דבורה,  הוא אבי אדריכלים אשר מעולם, והוא החל  לקרא בשם בעל-דבור אלהי-הכורת, והיה  גבור בונה ממלכות לפני בעל-דבור אלהיהם.    ג. שירה דדהבא אכא…   &gt;    &gt; ""שירה דדהבא אכא""  ישנו שיר-זהב, הנשפך  על-פני-כרם ושדמה, בגיא ובעמק ועל גנים,  פושט על אילן-היער ומרחף בין שיחי חרשים,  למן עת בה נושק יום חרף יום-קיץ בלהב,  רנן נמשך והולך, מנגינה מתמידה וברוכה.  דומה, שנימה ארכה מסוף עולם-אביב עד סופו  תלויה-מתוחה בלא-רואים וסמויה מעין סקרנית,  נימה אחת מזדעזעה ממגע יד רכה מתמידה,  אינה פוסקת מזמר ואינה עומדת מזיע,  ערה עם הנץ החמה, עם בקר טלול ורענן,  נחה עם חמה שוקעת ומאריכה בצללים, –  נימה אחת של זהב ושירה אחת של זהב  למן שדות-שלחין מוריקים ומעלים עשב ברטב  ועד שיפיח חמשין גם פליטי הגשם המברך,  ועלו ונדפו, אד קליל, מושל על נכסי-רטושים;  נימה אחת של זהב ושירה אחת של זהב  על פני שדה-בעל אבל ואפר, מלא-קוצים,  קרקע-טרשים, גוש-זועם, גוש כבד אבן פרועה,  חונק את אדמת מטעו ומעיק על לב המסתכל,  נטפל הזמר לגושים הסמוקים, מחפש ומוצא  את הרקפת הורדה, שהצפין הלה בין הכפים,  עולה על מטלית מלבינה, הדשיאה כסמת ריחנית,  מקיף השטה הצעירה, המקשטה את עצמה באלפי  צמידים צרופים-תכופים ורבבות עגילים ריחנים,  זמר-זמזומים באון-זעם מתפשט ממזוה למזוה,  זמזום בין זנים וזנים, מזמוטי מזרזים בעזמה,  זמיר בין זלזלים וזמורות בזמנים של מזל מזמרה,  שיר העבודה הגדולה, שיר-העבודה הגדול.    שער שני  א. שלום לידיד       שלום! שלום וברכה לידיד ממרחקים פקדני!  כמה וכמה חכיתי לו שיגיע למקומי.  סוף סוף אין לו לאדם בימיו אלא ידידו,  אחד ומיחד בחיקו ישפוך את-שיחו הנאמן.  אכן יש לו לאדם בביתו החיל היקר  אשר עשה בחייו, גם אשתו גם בניו, שיחיו,  אותם שתילי הזית, שאם לא המה, מי היה  ממתיק לו את השעה המרה לאחר שבאה,  שאם לא המה, כבר היה נופל תחתיו בעלו  תחת משאו, שהמה מחליקים כל אבן בדרך  ומאירים בעיניהם החביבות כל-מחשך.  אפס הרע, הידיד, זה ענין לחוד, זהו ענין!  משל למה דבר דומה: ליין שבן-אדם שותה.  ישנם בני-אדם, שדרכם לגמע כל-יום קצת משקה,  לרבות שבתות וחגים, – אדם זה מה הוא שותה?  כל מה ששותה בחל, וטוב עליו תמיד המשקה.  אלא לעתים יש אשר הולך בן-אדם ותר לו  לכבוד החג מין משקה חדש יקר ממנו,  דבר-מה שפרא דשפרא; כך מקבלני מאבא,  שרים מאמות העולם, אנשי שררה, אצילים,  המה בעלי-מרתפים ויינם שמור בגיגיות  כמה וכמה שנים, נתונים בסמנים, בגשפנקה,  למען ישפר טעמם, כידוע לכל, כי היינות  כל זמן שמזקינים, טעמם משתפר עליהם.  אנו, יהודים פשוטים, בכפר שבטבריה, אנו  אין לנו כרם, לא מרתף, אנו מסתפקים במעט.  אדם יהודי שמור לו בקבוק של מונופולקה,20  חתום בטבעת המלך, בחמר-חותם על פקקו,  בן-ארבעים למעלות ועמד בזקוק פעמים,  משקה חריף ובריא ועינו צחה כדמע.  אולם לצד אותו בקבוק דאבא מלכא (שיחיה)  עומד לו בקבוק ותוכו – הזהב החור הנתך:  י""ש דשל פסח, דומני, שהיה לעולם מגרודנה,  היה כחו פי שנים ככחו של זה, של הלבן,  משקה מחיה נפשות ומגרה עצמות יבשות.  ועוד גם קנקן רב-נפח, גדל-צואר ורחב-אחורים,  משקה חום בו ודשן, משירי מי-דבש לימי-פסח,  פליט מהודו של חג. ואולם בביתו של אבא  היה עוד בקבוק ירקרק ומצנע בעמקו של מרתף  עמק ובאדמה, הזכוכית הירקה מאפילה  על כל מיני גרגרים רוחצים בקטיפה של נוזלים,  דמומה כהה בעביה, אדמה-מורידה, אם דקה.  משרת-דבדבנים היא ומדבדבני אוקרינה!  אמנם עם תור-הדבדבנים, לאחר ימות-העכבית,  עוטה לבן ירקרק או חלדה מורידה,  היתה אמא טורחת בצל האילנות בגנה  באותה המשרה, מצניעה גם לכל שבתות-החרף  עוד חצי תריסר בקבוקים, מטמינה בעמקי המרתף,  כך מדי שנה בשנה, להיותם שמורים מוכנים  לאותם ימי חג גדולים מתרחשים בחיי משפחה,  אז גם היו הטמונים מבצבצים פתאם ועולים.  קדם בצבצו עלו כל שנתים שנתים,  כלומר עם כל ברית מילה, או עם הילדה (,בריתיצה""),  אך משרבו הימים ומשפסקו הבריתות  באו חגי בר-מצוה של הני “שקצים” בחורים  ומשחדלו גם אלה, התחילו בקבוקים מופיעים  עם ארוסין של בנות זקופות וחומות-עינים,  ושבת ראשונה לכלה צנועה פורחת נכנסת.  ודאי שעמדו בקבוקים מוכנים לברית של נכדים,  אלא שזכו בם גדודי דניקין וקלגסי פטלורה,  כנופיות אבא-מכנו, “תכשיטי המהפכה”.  מי שלא טעם מאותם בקבוקים שמורים, לא טעם  טעם של משרה מימיו. ודבור מתוך דבור נזכר.  אלא אני זה רצוני לאמר לך, שהרע  אצלי בבחינת המשרה הזאת לגבי בני ביתי.  באה ואראך, אחא, את אשר רכשתי בארץ.    ב. הנה מכורתי…       הנה מכורתי שלי! אילנות מעצי הפלפל  עומדים מסביב לגדר, מוריקים עמוסי-אשכלות  חורים-ירקים, צהבהבים, מתחילים הופכים מורידים  עד שמגיעים לסמק – כאותן הפנינים היקרות  תלויות ונתונות בעגילי נשים, מתגנדרות במו.  אותה חצר עלובה, שעלתה לי פיקים בלירות,  תמיד היא לי מזכירה מכורת אחרת לשעבר,  בנויה, לא גדורה, ברחבות על מורדות הגבעה הנוטה,  ושפועיה כמגד מי-גבאים סמוכים לשדה  עד לבוא גבשושית אפורה. ופה במכורתי, הביטה,  שלשים כורות פזורות זו אחר זו תחת עצים,  עומדות סמוכות פה שלשים מדינות עסוקות ושוקדות  ראשן ורבן במלאכה בבתים הללו, המשוחים  כחלחל מדהה בחמה, ודומה אחת לחברתה.  אולם אם תצא מכאן, תסתכל מסביב, ותראה  מטלית עמק-פרדסים תקועה בין חולות צהבים,  תבנית טבלה מסרגלת, מוריקה בשדרות תפוחי-  זהב של תרבות ואחת בחברתה נתקלת;  הרי יהודה מכחילים על אפסי המזרח וגודרים  גדר לעין נבטת, מחיצה לאשר מעבר  חומת התכלת הלזו – מחיצת האבן הגדולה  בין מישור כנען ובין עמק הירדן הערבי  (ואולי יש לומר העברי?..). וחרבה שוממה אין-שם לה  עומדה בכתל נטוי אל נגד הקבוצה:  אהלי-בד נטו סמוכים ומספר צריפים אפורים,  דלים, עשויים עץ-תבות – משכנם של מנין חלוצים  וחלוצות שזופות וקשות-רגלים מעמל-פרך,  אשר נקבצו, באו מכל קצוי תבל הרחוקים,  בני הגולה הגדולה בארבע רוחות העולם,  אשר לשם חדרה רוח הגאלה ותחית הארץ.  כובש לו מעמד הכביש וחוצה את כל-המרחביה,  ראשו במערב וסופו נעוץ במכחלי ההרים.  יש אשר טס עליו אבטו נוצץ-מתנוצץ בחמה  בכל רמ""ח אבריו, עשויים מתכת ולכה;  לילה לו תבנית חפושית מגששת בקרני-האורות,  תגע בכל אשר תגע מגע חשדני וחטוף;  יש משרכת את-דרכה גמלת עלובה, וחמור בה  נוהג צועד פזוזות, מכרזת על עצמה בשירת  זוגי נחשת – יתומה לאטה מאריכה בדרכה;  יש אשר יעבר ערבי רוכב על חמור קטן-קומה,  עוטה הקמבוז העקד, ואשתו נגררת אחריהם,  ידה באכף הבהמה ועל ראשה נטל מעמסה  כגדל החמור והבעל – סמל של תרבות עתיקה.  ואחרון אחרון – אילן: שקמה יתומה בשדה,  רוח תזזית כפפתה, פושטת מזרחה כפיה, –  זכר לחרבן השקמים אשר בשפלה הרחבה.  ורוצה אתה לדעת מה הגיעני שבאתי  לגדל דבורים בארץ, נעשיתי דוקא לכורן.  ודאי היה לי זה משהו מגירסא דינקותא.  דבורה זו שאהבתי, זו העסקנית הזהבה,  אותה הכרתי מכבר, בהיותי עוד בהול לתפסה  בין העציצים בגן ונהנה משירה מקדימה  בענפי השטה הלבנה, שעמדה מבהיקה ריחנית.  דבורה זו עקצתני לא פעם, לא פעם בכיתי  באזני אמא-יקירה, עד שלמדתי דרכיה;  אותה דבורה שירנית מזמזמת פזמונה בתחומה  של גנתנו הקטנה בין ענפי תפוחי-גן-עדן  (קטנים, מלאים וגדושים, הבשר הלבן בנרתיק  משי-אטלס כתמתם ולחים דמומה-מורידה  בחן צעצועים חגיגי, עסיסיים, מגרי-תאבון –  בם התגאינו: לא הצמיח שום גן בכפר כדגמתם).  היתה כורתה בגנה, סמוכה לביתו של סבא,  גנת אבא-אנטוני, דיקון כנסית הכפרים,  זקן שנשרה צמתו, חוץ מדמות זנבנב מדלדל,  שער של שיבה מכתימה. בעד סדקי משכת-ערבות  משקיף הייתי בצאתו לרדות הדבש בכורת,  עוטה לבנים נקיים וראשו תקוע בנפה  צמודה לגבי מפרקתו במטלית של ארג ישנה.  סוקר במין כליון-נפש לנעשה ליד הכורת,  משיעל הענן המכחיל מעל גב המחתה.  רבו הימים ואנכי נכנסתי לגנת הזקן,  נוהג מנהג שכנים. מתוך אמתלות משנות  נטפל לו בעבודה, עד שהתחיל מחנכני  בטפול בדבורים – וסבא שלי עוד סיע לדבר.    ג. סבא, זכרונו לברכה       סבא, זכרונו לברכה, קראו לו “סבא מחרשתא”  סבא-מחרשתא בפינו, בשפת אוקראינה – “דיד ראלו”  על אפו וחטמו שכנים חוחולים21 קראו לו ככה.  חטמו שגרם לכך! מיום היות חטם בעולם  חטם לא נחטם כמוהו: חתיכה עקמה וגרומה,  חדה, שית כלפי מעלה, בולטת ונוטה ימינה.  אלא מכיון שבאה עד קצה, נעשית משנה,  פתאם עבתה, צבתה, וקבלה תבנית של בלבוס  הגון, זרוע תלתלות, המאפיל על שפמו העבת.  סבתא “חדישה” הלזו (כי שניה נשא לו סבא,  אלמן – רחמנא לצלן! – מסבתא אשת נעוריו),  היא בשעת כעסה הזכירה לו גם יחוס זה חטמו:  “דין גרזנא דבי שמונה-עשר גלדונים של פולין” –  סבא-מחרשתא אך הוא הביאני לגדול של דבורים,  להיות מחבב כורת. כעסן היה בשעתו,  זורק מרה בטף. ולאחר שטרד טרדני  מן הבית שלי, לא היתה לי בררה אחרת  אלא להמלט על נפשי – אל אבא אנטוני הישיש,  לטפס בקוצי המשכה שבין תרביץ סבא וגנת  אבא אנטוני הטוב, שיצא בדימוס לאחר  שנות עבודתו הרבות ככמר-שמש כנסיה  פרווסלבית לכבוד “צעיפה של אמא קדישה”  ביתו של סבא-מחרשתא וגנתו בנחלת אנטוני,  בית נגע בבית וגנה בתרביץ נגעה.  אלו לא אותה משכה עשויה מקלעת ערבות  דבר לא היה בין גנו של זה ושל זה מלכתחלה.  שובב הייתי, דומני: שובב בן-בנו של שובב.  אך משארכו הימים ונטשטשו עיניו של סבא,  שכח כל מעשי קנדס, בם שקע בשעתו הישיש,  נעשה קפדן מאד וזרק מרתו בנכדים.  והיה מדי העשותי טרחן בדרכי ו“שגץ”  היה יורד ללחיי ברב אכזריות וחמה,  עד שהייתי נחלץ מידיו הקשות ונדח  עד אותו קרש הטפיסה, המעביר בין גנה לגנה,  לעשות קפנדריה יפה לשנים שכנים הגונים.  כיון שבאתי לכאן היתה מתקררה דעתו,  אך מקפחני בדברים, – אני במחצתו של “אבא”.  אבא אנטוני, הלה, כשהיה מרגיש בבואי,  היה מסביר מיד לי פנים מחוירות בצקות:  ""שוב סרחת, בר-נש? הסבא, כנראה, בנצים?  תשב פה אתי קצת – “עד יעבור זעם”, כנאמר  בספרי הקדש שלנו. אין כלום! הנפש, רחימא, מדלוג.  מרתה, תמזגי קוס,22 בודאי שיש לך בכדך,  אנו אל הכורת הבה נשים פעמינו""…    ד. אבא אנטוני       – – – – – – – – – – – – וכך היה אבא אנטוני,  בצאתו בדימוס שבע-שנים, שבע רגז ומושך בכרסו,  בעל קומה וגוף ורחב-כתפים, קצר-ערף;  גבר כבד תנועה מאד, תחוח ומרכך-בשרים,  מכה שגרינה ממאירה ופניו כמראה הבצק.  צמה עלובה מכסיפה, גלגלתו התחילה משירה  את יפיפותה בעודו בימי גבורתו – והלכה,  צמה זו דלולה נוגעת במפרקת סמוקה ודשנה,  מכה שרשים בשטח אחורי פדחת רחבה.  היה בן שמונים ולא כפף גבו כנגד התשעים;  אלא שרגליו כבדו, רגלי דב בא-בימים,  אך לעתים רחוקות עלה, ורק בחגאות  שבחגאות, למנין בית הכנסיה הלבן.  ""הנה הדיקון הזקן, התלחשו עליו, כי חגא  רבה להם…והמטה, שהוא אוחז בכפו!""  מטה עץ שחור וכבד, וגלה של כסף למטה,  וטבלה של כסף עוטרת מתחת, עליה חקוקות,  שחור מעשה-קוקז, שתים מלים בעברית:  “כהן צדק”. בירשה בא לו המטה מ""אבא  סרגי שונא-היהודים"", והוא שהצילם בפרע  פרעות ראשונות בנגב.  ועוד היה אבא אנטוני  ארך כפים, עבה אצבעות, תמיד חמימות,  התחילו בו לבגד גם הן, כשם שכבר בגדו בו רגליו.  וריח לבונה מתבל במשרה של דבדבנים  (זו של תוצרת הבית) נודף ממנו בנעימות.  עד שהיה מכהן ככמר-שמש בקהלה,  היה טרוד בשלו, ורק מתוך חבה יתרה  הקים לו כמה כורות, וגזל משנה ומנוחה,  כדי לשפר מכורתו ולעשות לגנה החביבה,  עד שיצא לו שם ובכל האפרכיה ידעו,  כי אין דבש למתק ולריח ניחוח כדבשו.  עכשו כשיצא בדימוס והיתה שעתו לו פנויה,  עשה כל ימיו בגן וכל מעיניו בדבורים.  אבא ואמא וסבא וסבתא “חדישה”, הם כלם  מרצים לא היו מאותה החבה שלי לגנתו.  אלא שפעם בשנה גם אבי שולחני שם לרדות  דבש מן המבחר שבמבחר בדבשו – בערבי ראש-שנה,  אשר אין להשתמש בהם ל“המוציא” במלח.  נכנס אני מראה כנפי סער ממרחקי מזרח:  “אבא! מבחר שבמבחר!” – ""ידעתי, חביבי, ידעתי.  ראש-השנה לכם – ובעוד ימים מספר גם לנו  חג-הצעיף “פוקרובה”, ויריד אחד יהיה לשנינו.  יבא יום והיו אחדים לכל בני-אדם חגאות.  רוצה אתה ב“שטית”,23 בכורי השנה? למרתף  נרד יחדו, ואתה קדם ולפני, כי כהו  עיני ורגלי כבדו, ולאבא שלך אתה אומר:  עשרים גרה וחמש; השנה גשומה ובטלות  ישבו הדבורים, ודוקא עם פריחת השטה, – לא ישכח!""    ה. מגדל אשת אנטוני   &gt;    &gt; ארון של לוחות-ארנים נשען אל כתל המטבח,  תופס מקום בראש, כמלא חצי כתל לרחבו,  מגדל ארך מדפים ובעל מסגרת עצומה,  מגדל שלא בא בקניה, אלא חרש האמן  (שמו טטקו הפסח, חרש מפרסם בסביבה)  הוא עשהו כמצות אבא-אנטוני כמתכנתו  ובמחשבה-תחלה, מקרשים משפרי דשפרי,  מוצק, מדפיו רחבים, וכרכב מכאן ומכאן לו:  אחד – גבה מאחור, ואחד נמוך – מלפניו.  עמדו עליהם הכלים המשמשים מכשיר לבשול:  סירים מסירים משנים, וכלים מכלים נפרדים,  קדרות למיני-מיניהן, קערות גדולות וקטנות,  דודים לסוגי-סוגיהם רחבי אחורים ומתן,  פנכה צפה ועמקה, צלחות רחבות ושטוחות,  פכים עושים שליחותם, ושונה שליחות משליחות,  קנקן וקנקן בגדוד והנספחים על בית-הצפחת,  קדריות פעוטות בסוד, הכד והכדידה בזווג;  נצבו חדשים, מסבירים פניהם, עם כלים ישנים,  זעומים ומפחמים, מלמדי פיח וקיטור,  כלים משני-השמות וכלים ללא שם וזכר,  כל אשר יצר הפחח על האבנים הזריזים,  ואשר עשה הקדר בחכמה בחמר הציתן;  כלים לשם בשול סתם ולשם תבשילים מסימים  (פרט ליורה יושבת-קרנות ודלי מפזר-רגלים,  חמר, חרס וטין, ועץ וברזל-הסיגים),  צורות וצורות נסחאות – דפוסים למיני מטעמים,  כגון לחמניות מתפוררות ורקיקים זרועים טל-סכר,  “קיזל” מסרבל בבשר תפוחי-אדמה ו“כרמזל”  נמס בשמני-שזיפים וכל מיני פשטידא בעולם  עד ה“פלירצ’יק” הגדול, הרובץ בין מסמוס ואין,  או התפוחיות הרכות-שמנוניות, נודף למרחק  ריח השום, שבו מורחים את-ראשן השחום והקשה;  ואשר ל“חלות הפסחא” – יפפות הסלת המבחרת,  כבדות בביצי-האביב ורוות החמאה הטריה,  תבנית מלמלה קלילה, אשר שזפה הזעפרן;  דפוסי “פסחאות-הגבינה” – חדשים ועוברים בירשה  הם המוציאים בשעתם מתוך ארבעת דפניהם  פירמידות מקשטות סמנים ונוטריקון-חגאות;  כלים מכלים משנים, לרבות מכשירי-קטינא,  כל חבריא-זעיריא, השניה במעלה במטבח,  עומדים, רבוצים ותלויים, נעוצים זה פה וזה התם:  מקצף קופץ-קפיצות, מקדה מגלגל-שעונים,  כתיש ומבלל היודעים פרק בקפיצה ורקוד,  בחשת-עץ ותרוד-פחים תוקעים חטמיהם בכל-פרור,  המאכלת הגדולה וקופיץ מגשם אכזרי,  גם המשמרת על רבים חלולים בתבנית ציורים,  כל המסננות הברוכות בנקבים צפופים וצרים,  מכחול של נוצות קלועות, מעשה חושב ונאה,  לשים בו את החלמון הזהב על גבי החלות,  כנף-תרנגלת נקיה אוספת פתותים וקמח,  וכל כלי יוצק בבתי חרשת וגויים בו זוכים;  ברזל סיגים ואבץ ופחי הברזל הגמישים,  מיני קלחת ובנות-קלחת, מרחשת למינה,  מחבת ממחבת גדולה, ומחבתות זעירות לסוגן.  מחבת-ברזל ופח המאריכות בקתה,  גם מטחנת-הקהוה, דמות צנור של פליז עתיקה, –  כל כלי גברת בת-טובים, בעלת-בית בעמה,  כל המכשירים הטובים שסבות שומרות-מסרת  הן נתחנכו עליהם והן ידעו סוד תשמישיהם,  זוכרות תבשילים מקדם וטעם מאכלים שבטלו  ברב הימים ברעה, והנה נשארו נוצרות  סוד כבישה מעלה של כרוב מרבה טליתות לבנות  בגיגית רפודה בתפוחים ומסמכת בעששית24  חמוץ תפוחים בכדית עומדים בחמצם השנה;  כיצד עושים המליחה הטובה לגבי קשואים,  מה יש לצרף לחבית ומה טעון פרישה, חלילה;  מדת תבלים הנתנה – זרדי-דבדבנים ושית.  במה משפרים ואיך אבטיחי מקשאות-ערבה,  באיזה מיני ירקות ושאר עשבים ריחנים,  עד שיהיו עומדים בטעמם עד ימי-פסח  ועד בכלל; ויודעות הן סגלות מסגלות יקרות  כנגד הרקב והעבש, כל קלקול ופגם במרקחת,  מהו תקונה של רבה שבאה לידי ההסתכרות,  ואיך יש לישב פניה והתחילה בתסיסה מקציפה  (זו מיתרת הסכר וזו – כי לקתה בחסר).  יודעות כל מלאכת-מרקחת ופטום התרנגלת,  אבוס אוזים בסתו בין תלויים נתונים בשקים,  בין כשהם כלואים בכלוב וצפופים נטולי כל-תנועה, –  כלומר, כל בית המשק של בעלת-בית בעמה,  שרת המטבח הדשן, חובבת התנור הרחב,  נאמנה לכרכבו, כשהיו הימים כתקונם,  דור האכלנים בארץ ורב שבר במדינה ושבע.    שער שלישי  א. שירי הדבש       ויש כי תלאני החמה, ובלאו הכי שעתי אם פנויה,  יוצא אני על מכורתי ומוצא סדן לי ויושב  חבוי בצל אשר אמצא ונהנה מאותה דומיה  גדולה וקדושה השרויה בחלל העולם השותק,  אותה דומית-השדה והערבה הרחבה  המתמזגת כה יפה עם רחש חרישי מסביב,  רחש השרץ הרומש ושרץ-כנפים באויר.  אזן שומעת קולטת עם הדומיה הקדושה  תבנית שירת אין-אמר, שירת אין-דברים, צובטת  לב בני-אדם בעמקו, כתפלת אין-אונים של עולם,  זו שנוצרה ליחד עולמות אין-סוף ואין-זמנים  עם קטן-יצירי-אדמות, שירת-אלם בשדה.  אפס בגנה הקטנה, הלאה מצהרי-שמש,  אותה דומיה מלאה שירת-זמזומים מתמדת.  נחבא העוף ונשתתק, שלשלו עצים פארותם,  נצבו מתעלפים בחרב, ואלה ממשיכים נגונם.  אומר הקרץ את-פסוקו, אומרת זבורית את-פסוקה,  אומר הגז את-פסוקו, אומרות הדבורים את-פסוקן,  אומרים כל ילדי-הגנה, אומרות כל פעוטות-השדה.  ויש אשר אשמע… מילא, נדמה, כאלו שומע  שיח ודברים וזמר.  ואותו הבחור החלוץ  ודאי בהיותו עוד תינוק היה שקוע בתכלת  מדי גמנסיה בשעתו וזוכר עדין תורתו,  פסוקי יון ורומא. הוא ספר באזני גם מיני  שירים בשבחו של דבשי. נדמה לי, כאלו קולטת  אזני מאותם השירים בפי כל-השרץ המעופף.    I  (בהברה הספרדית)   דרך תמנתה קרחת מאצל צרעה אל העמק.  כרם מכאן ומכאן. אצל השקע מלבין  שלד כפיר-אריות ועוד גידי עצמותיו לא נתקו:  עצם-תפארת בצד עצם-פלא של און.  ועדת דבורים מזמזמת ותוך עבודה היא מושכת  בשירת-קדש על כל פרח ושיח ועץ,  ובמפלת בתוך שלל יערות דבש, ירדנו  גבר מכה-הארי: כי מעז יצא המתוק:  כפיר-אריות פגשהו כפיר-אריות ויכנו:  כפיר-אריות כפיר-חיה, כפיר אריות כפיר-אדם…  גבר, מה תירא מזעם ארי-ערבה – תשסענו!  לא עמד מעולם פרא בפני האדם – – –    II   קליטו מגדל הדבורים, השב, לך הקריב בחם-לבו  את אשר נטל מבנין הפלאים של דבורים חרוצות,  שפע דבש, אשר נשא באביב ליערות דבשו  אותו החיל המכנף, שאין לו כל-רועה לשמרו.  אל-נא בחסדך תתן לפגע בנחילים ומלא  בנין-הפלאים ותאי-הדונג נפת דומה לנקטר.  (על פי אפולונידס)    III   חרטם25 מצפה בברזל – תחמשתה של ספינת-מלחמה,  עד לקרב אקטיום,26 נח על רחבת חוף של ים שקט,  הפך והיה כורת של דבורים ולחלות של דונג  מלאות-הדבש, ומסביב לו שוקק הנחיל המזמזם, –  זוהי מתנת הקדש, שנתן קיסר: הוא צוה  והיה כלי-זינו של אויב משגר ברכת השלום.27  (על פי פיליפוס)  … דומה לי אשר זכרתי פה בחור חלוץ, וזה ענין  חשוב וחשוב מאד, ועל אותו הענין אדבר,  ארחיב דבורי: הוא שתפי ואיך שהתהוה הדבר.  אלא אל תשחק לשירים אשר קראתי באזניך,  כל הכורת היא שירה אחת יחידה נפלאה,  מי יפתרנה – לא אדע, ואם יפתרנה – מספקני,  חידה המלכה וחידה כל בכורת יולד,  אשר לעמל לעמל ואשר למלכות – למלכות,  וגם האהבה בה האם אינה שיר שבשירים?    ב. בלדת הכורת (בהברה ספרדית)       בחמה של חמת-צהרים רחים  מתנדנד כל זכור-הדבורים על פרחים.  הם הוזים, הם נמים: לב אדיר, לב רחב,  מסביב מנגינה, הד שירת הזהב:  ""בממלכת-דונג, בקרית-שעוה  שם נרדמת מלכה בחלום-תאוה.  ""המלכה צעירה, בכל הוד יפעתה;  המלכה מחכה לחתן-חפתה;  ""ליחיד מרבבה המלכה מחכה;  קטיפה של זהב פרותה הרכה.  ""לה עינים – אורות, ודקה לה גזרה,  לה נוצות הדורות, הן עוטרות לנזרה.  ""בכורת כלה אין כמוה יפה,  הכורת כחלה, ריחנית וכשופה.  ""רפודה בצללים כעין-ענבר, אם יש-בה  אור-חמה שתעה, אור-חמה שנשבה.  ""היא אך פעם תצא מחביון ארמונה,  ""היא אך פעם תעוף בהדר גאונה.  ""היא אך פעם תאהב בנפשה ומאדה,  היא אך פעם דודיה תתן לדודה,  ""אהבה צעירה, אהבה נעלה;  אך רק פעם יחבק לה חבק בעלה.  ""כן, רק פעם אחת! אך גם היא בשעתה  תגמיאנו את-כל אהבת חיתה,  ""את-כלה… את-כלה… על אשה ותהומה,  ואך לו תעגן עד אחרון אור יומה.  אין שני כמתקה, אין שנית כאשה!  בחייו ימהרנה והיתה לו אשה.  ""יחבקנה אך פעם בשיחה מתיקה:  “אהבתיך” ויגוע במיתת נשיקה.  ""אין ביקום, אין דומה לאותה אהבה!  אין יפה, אין שני כדגול מרבבה!  ""הללו הגבור שככה אהב,  כבודו גם נגיד בשירה של זהב"".    שער רביעי  א. צא ולמד הכורות…   &gt;    &gt; הנה כורת בול-עץ, כלומר סדנית,[^ftn28א] בצלם  אותה כורת-בראשית, שמצא בה אדם הראשון  את-נחיל הדבורים בתוך חלולי-אילנות ביער,  עד שקרבנו את עם-הזהב העמל אלינו,  ונעשה “חיה מועילה” בשוק החקלאי הגדול.  עכשו יודע אנכי ומבחין בכל מיני סדנית,  מכיר כורת טעונה יערות חלות-קימות,28  קבעו אותן דבורים בפנים של גזעים נבובים,  סדנית עשויה לשם כך במחשבה תחלה בידי אדם;  תבות הקש ההדורות, טרזניות, כלילות הגזרה,  כל תבנית הפעמונים,29 ותבנית שרוול של לימבורג  שטבעותיו נפרדות, וסל בעל דיוטות - גלגלן,30  עד שהגעתי לידי כורת עם חלות מטלטלות.31  ידי למדתי לכניס בהן את מטותיו של טשיארסון,32  אחרי כן להשתמש גם במסגרתו של פרלפש,33  עד תבתו של דדן, עכשו אני במכורתי  לי כורותיו של צנדר בלבד, ואתה בודאי יודע  כבר גם אחרות בשם של פוסק-כורות האחרון,  נחבט בשאלת הצבע, שיש בו לצבע, אם לבן  ואם “כלה תכלת”, – אני מבכר את הכחלחלת.  טעם יש לכל דבר, ותמיד למד הנמוקים.  “אל תלך אחרי חכמים כעגלה זו אחר הפרה”,  כך היה אבא אנטוני חוזר באזני, ""ואולם  סתם עקשן אל תהיה – תאמין לדברי חכמים"".  מעשה שבאה לידו מחברת בוטלרוף בענין  חיי-הדבורים, ולעיניו נגלו חדשות ונצורות,  אשר מעולם לא שער ואשר התקשה להאמין.  ישב כל אותו הלילה על אותו הספר – בולע  דברי חכמים, ולא האמין; אפס כבר הרגיש והנה  יושב בו הספק ועושה את לבו ככברה,  מעשה “תולעת בחזרת”, מכיון שנכנס לתוכו.  היה מאמין וכופר, כופר וחוזר ומאמין.  ממש משגע מדברי המלמד, “כנת הספרים”.  נוקט הוא את הכלל (ובועט בדברי חכמים):  מה שראתה שפחה בגן, לא ראה מלמד מימיו,  המה הלכות יפריחו וסברות סתם, אולם אנו  מן “המעשה” למדים וכרוכים אחרי העקר.  אלא שדברי המלמד בלבלו מוחו – כדבריו:  ""נכנס אנכי ‘לפנים’ ונראית לי תבנית כורת…  ‘לחם הקדש’ לפני – מתבונן אני: שמא מלכות  דבורים גדלות וכולי… מעשה שטן להכעיס  המעכבני בעבודה, לועג לקדש.  גבר השטן מאד! ופעם בחג, ימי פסחא  פתחו בצלצול עליזים, ונדמה לי קול הכורת  ברעה עם צאת כל-הנחיל, – פרצתי כמטרף החוצה,  כך כמו שהייתי, תחתונים וכתנת למעלה,  הלכתי בניתי, עד שגמרתי – עשיתי כורת…  כתלי-זכוכית קבעתי בה, כעצת הפרופסור,  לראות בעיני שלי הנעשה בתוך הכורת.  לילה אני עם הספר, ביום אני דבוק לזכוכית,  עד שגער בי אבא וסילי, תגן זכותו עלינו.  קרא לי ויחרפני: דיקון, חדל מן הדבורים,  טרם הגיע הדבר לאזן זקן-כל-הכמרים.  אמת, אמת יספר המלמד הגדול, ראיתי!  אלא אך זאת לא יכלתי להאמין לו, שהזכרים  הם מה שהם, וכמספר. יודע אתה, מה עשיתי?  צדתי כלם ככלם באותה סדנית והמתים.  נשארה לי רק המלכה הצעירה בנחילה ויצאה.  יצאה בגפה, וצדתי ושמתי הנחיל בכורת.  והנה התחילה מטילה ביציה כאחת מאלה  אשר הזכור בכורתן, נתבדה המלמד כביכול!  אותו לילה ישבתי ביחידות, ואמא ישנה.  מכתב חברתי לשלח לאותו מלמד בבירה,  הכל ספרתי לו: איך בערתי אחרי הזכרים,  ואיך שהמלכה ממשיכה והולכה מטילה הביצים,  איך שהתבדה הלה… ואותו המכתב שלחתי  לו לעיר הבירה, וליתר בטחון – באחריות.  עוד הבקר ואנכי ראשון בדאר למסרו,  ודעתי נתקררה… שוב אני בעבודה כקדם,  מסור לה כהלכה. לאחר שלשה שבועות  פגע בי שומר בית-פקידות הכפר, מודיעני:  מכתב יש בשבילי, מנח על בטח34 החלון.  מיעץ הוא לי לא להחמיץ, שלא יקדימני איש אחר  לזכות במכתב הלה: הכפרי סקרני מטבעו.  מכתב זה ראשון קבלתי מאז אני יושב בכפר זה.  הגיד לי לבי: מנין, תכף פניתי למגרש.  אלו מתר – אז רצתי, שלא כדרך הכהנה!  אותו מכתב מזרזני, ובגדי הכהנה מיסרים.  ורק אני הולך ולא הולך, רץ ולא רץ – משנה!  מדי הקדש בשלהם, ובשלהן הרגלים.  מכתב זה היה ממנו… בוטלרוף, אותו פרופסור:  שבח לי שאינני מאמין לכל דבר שנדפס,  שבח למעשה כורת עם כתלי הזכוכית, ואולם  בנדון הזכרים הוא עומד ושואל אותי לדעת,  איפה כורתי מנחת? האם במכורת נשארה?  היה סובר: הואיל ועל זכרים גזרה גזרתי  רק בכורתי האחת, וכמה וכמה כורות  עומדות סמוכות לזו, כורת וכורת וזכורה,  למה זה איני מבין, שנטפלו לאותה המלכה  זכרים שלא מכורתה, מאות ואלפים בהמון,  לערך ת""ק בכל אחת. וזאת היא העצה שיעץ:  נרחיק כורת-נסיוני מהלך חמש ורסטאות  מן המכורת דנן ונכרית זכורה – ונראה.  מכתב זה הממני: מיד הבינותי – נכשלתי.  אלא המשכתי נסיוני, רחקתי כמה תחומי שבת  (אתה השקץ, בודאי שאינך יודע זה מהו,  תשאל לסבא שלך, המקפיד עדין בתחום זה),  ברר בררתי הזכור אשר אתי שם וטבעתיו  כלו בכדידה האחת… והמלכה עקרה נשארה.  וכך היה כאשר אמר והורה המלמד הגדול.  ""אצל אלושטה היפה, הסמוכה לים האבכסיני,  ישנה פנה נחמדה: “פנת הפרופסורים”,  שמש, אילנות, וים וסלעים… והרחק עירה…  שמה הלכה תשובתי לכבוד הפרופסור הגדול.  כתב הודאה והודאה – תרתי משמע וכולי.  שוב קבלתי מכתב וצרוף למכתב – רשימה:  זאת וזאת יקרא אבא, וכאן יש להשיג בהנחה  מכשיר זה וכדומה, ושאר כל ספרים מועילים.  שלום, שלום לעפרו של אותו האדם היקר:  גדול, מלמד, פרופסור… יועץ סתרים בפעל…!  אשר לא זלזל בקטנים, בדיקון שבדיקונים.  הדיוט בכפר קט ונדח… בור ועם-הארץ כנאמר,  רויא רברבא! סלחה לי, אלי, בזכות קדושיך!  ומשנכנס פבראל, מרבה אנכי בקריאה,  מוציא אני את כל-ספרי, משיב אבקה של שנה,  קונה ישיבה בפנה – ומעמיק, עוסק בתורת  דיני כורת, וראה, פתאם יגלה לעיני,  נראים לי כחדשים דברים, עברתי עליהם  כמה וכמה פעמים – קריאה מענגה נפשות…  סלחה לי, אלהי, מעולם לא העמקתי  בספרי-הקדש גם אז, בהיותי מחובשי ספסליו  של סמינריון דקורסק, כשנכספה נפשי לרדת  לעמקי מפרשים מעין “כנף יונה נעלסה”.  אכן לא הרבה לי נשאר מאותה שפת הרומאים.  יש ויושב אנכי, הוגה ומחשב: כלום שוה  היה לשים הלילות כימים על ספר הדקדוק,  אך כדי שיותרו, לאחר שני יובלות, שתי מלים.  צדק וצדק אבא וסילי, שהתרה בי כמה וכמה:  ""דיקון, יש לך זכות המלאך המגן עליך,  שתדלן במרומים לך! אלמלא הוא, אתה מתעמק  בספרי הקדש, בחיי, שמפקיר היית נפשך.  אבא, כלל זה נקוט: המעמיק בכתבי-הקדש,  “ברית ישנה” שלהם – סופו יורש גיהנום,  נפשו קובע הלה, יוצא וכופר בעקר.  שמש, את אריוס35 זכר, אבי כל הכפירה, לא תשכח!  כלך לך אצל כורות…""    ב. דברות הכורנים   &gt;    &gt; אחא, ידעת, נסורה לרגע אך קט למכורת,  תעשה לי נחת רוח, ויש לי שם ענין: שמעתי  זמזום חשוד בבקר, ויש להתחשב בדבר,  שמא נחיל הוא היוצא, שלא יפתיעני ונמלט.  סורה-נא אתי לצריף, נצטיד בבגדים, בנפה –  ולמה לא תכניס אתה לפרדס שלך גם כורת?  תוך כדי הליכה גם תלמד ראשי פרקים פה אתי.  בגד תעשה לך, בגדי-עבודה בגנה…  לכשתכנס במכורת, תכנס ככהן למקדש –  אלף הבדלות להבדיל, שגרא דלשנא בשפתי…  והיו בגדיך נקיים, אין שום ריח נודף מבגד,  שלא לבלבל את מוחן של דבוריך הפחידות;  שמורים יהיו לך תמיד מחוץ לדירתך,  הרחק מזהמת אדם, עד שתזקק לאלה,  בפנה שרויה ברחוק, נתונה לרוח מנסרת,  באה מכנפי העולם וחפש ודרור בכנפיה:  ריחות שדה ויער מברכים בצוננים רעננים.  ואתך לא יעלה ריח משכנות אדם ועבש,  ריח ישובו של המון וקטרתו של מטבח וקיטור,  בשמי בצלים ושום, ניחוח של בורשץ' – מרק רוסיה,  ריח כרוב כבוש לחרף או כרובית מכריזה על מינה.  בתולה מבשמה פסולה לכניסה בתחום של כורת,  שכור מבסם לא יבוא, כי פיו מכשילו בשכר.  תבר אריג קל ופשוט, שיהיה חלק ובהיר,  בגד-צבעונין לא תלבש, ולא יהיו ציורים לו בולטים,  שמא יפול מוראם על עושות-הדבש – תתבלבלנה.  מעיל של פשתים וצבעו לבן יהיה לבושך,  כובע תחבש לראשך, כובע-קש רחב-שולים,  לא תמירנו באחר, כגון כובע עשוי מלבד;  צעיף מלמלה תתכסה כנגד עקיצת דבורים,  אותו הצעיף בתוך – מלואו משערות סוסים,  מעשה רשת דקיקה. לא תירא ולא תפחד מדבורה!  כורן ותיק יודע טבע דבוריו הזהבות:  עד ששקט אתה, היא לא תעקצך לעולם;  עד שלא צערוה, עד שאיננה נפחדת –  רעה פגיעתה לא תהיה בך, תאמין לי,  אך ברדתך תשים על כל כליך שתקח  גם צנצנת כהל-הנשדור, לעולם אל תחסר,  תרופה נגד עקיצת עושת-הדבש לכשתכעס,  שמא אסטניס אתה וירא מפני העקיצה,  או מפני הקדחת או החרלת, בך תדבק.  כורן מנסה – הרי זה מאמין בדרות כורתו,  גם הדבורים, אף הן, בו מאמינות, מכירות  אותו תכף-מיד לכשיכנס בתוכן,  הן מכירות בלבושו, בצבע של זה ובגזרה,  וגם אל ריחו התרגלו, זה ריחו שלו – כי לא חסר.  הנה יודעות תנועותיו כשהוא עסוק בעבודה,  כיצד הוא נוהג אתן. מכאן אני חוזר ואומר:  כורן ותיק יודע נפש הדבורה הפחידה.  כל שלא נסתה בו – מיד יבהילנה, תבעת,  עקצה שולחת מיד, נדהמה ולא תחוס על נפשה.  אשה נכנסת בכורת – אל תתן הרוח לשטות  בתלתליה הנאים, שלא תתעברנה הדבורים.  אוי אוי, כמה וכמה גבורים שבגבורים  כפתו בתלתלי היקר כבשלשלאות של ברזל,  דבורה זעירה זו על אחת כמה וכמה,  לכשתסתבך בהם! – כלום לא כך הוא, חביבי?  יוצא אני אל שאצא בתחום המכורת ובידי  תבה זו על שום מה? בה ראשי מכשירי מנחים:  קדם-לכל המנקית. להסיר בה את הזהמה;  שניה צבת-החלות, עשויה כדי לבנות בה חלה.  אכן לעתות בצרה אי-אפשר לך בלי עזרת  מכשיר זה: המסיע, המכנה על שמו של גרסטונג;  אפס לעולם אל תשכח לקחת אתך המפצלת –  כלם יהיו בידיך. אולם להשיב הדבורים  קח לך גם מקטרת, כטוב בעיניך לך תקח,  כלן טובות ובכלן יש מדה ומדה לשבח.  אנו בימים ההם, אני כד הוינא טליא,  ובמכורתו של אבא אנטוני, היינו משתמשים,  פשוט בתכלית הפשטות, במחבת מאצל המטבח,  אשר יצאה בדימוס, ככלות עבודתה עם כחה,  כח ברזל-הסיגים, שעבר באש ובמים  (אשר גם אשתו של אבא, קמצנית בת-קמצן בן-קמצן,  כבר לא מצאה בה כל תועלת ונואשה מנה);  אלא שעכשו אנכי הולך בדרך הסלולה,  אוחז בשיטות חכמים, אבק לכפות רגליהם,  וחביבה עלי מקטרתו של דטה הנאה.  רוצה אתה אחרת, טול לך אחרת – כי ישנה,  למשל זו: הוולקן. וסמי קטרת לך תבר:  גזירי עץ יבש ורקוב קח מעצי-פרי זקנים,  אבל גם הערבה יפה לכך, וחכמים  המה עצתם נאמנה – ואפשר גם אבקת-כבול36  לשום עליה לקטר חתיכות נערת יוקדת.    ג. ואלה כלי המכורת       ואלה כלי המכורת כנגד מאה משפחה:  צדי נחילים 37עשרה לתפש הנחילים הפורשים,  אחת היא: תבנית שקיקון 38 או זה הנוח של מנום,  אפס הטוב שביניהם – זה של קולבלף המשכלל;  מיני סכינים – שש: של אבוט, של דז’ונס או של בינגם;  או של נוביס – לפתח חלה או שעויה  (כלומר, יערת-דבש מלאכותית עשויה במכונה).  בתי-מלכות 39עשרים לטפל במלכה לשם הבדד,  כדי להגן עליה לכשתכניסה בכורת,  אשר מלכה אין בה, או משום גזרת ולדות.  בית-המלכה מטפוס של טיטוף או של לויצקי,  אך לשם הוצאת המלכה מכתלי כורתה –  בית-המלכה לשיטת וסט לשמירת טור-מלכה40  בוגר, למען לא תשלט בו דבורה לכרסם את כתליו.  גלות אם תגזר על מלכה לשלחה למרחק בדאר,  קח בית-מלכה של פיט, של בנטון או בית איטלקי.  עוד בתי-מלכות – משתלה לשיטת רוט וכדומה.  פעמוניות41 שתים להסגר ארעי של מלכה  על פני החלה, בתוך עמה, ומעשנות 42 – קח שתים  זו (הראשונה בזמן) של קלינבי בתוספת מפוח,  כלי מפיץ עשן לבריח בו את הדבורים – כי תבוא  לרדות דבש מכורת בעשן תבריח הדבורים –  או של רוט או של בינגם או מעשנה בלי-עשן,  היא “המכניעה”, בה תתן מצמר-הגפן המלבין,  או מן הנערת הרכה, ספוגה יפה וגדושה  תמסת חמצת-קרבול או של ליזול חד-הריח.  רשתות-הפנים – שתים להגן מפני העקיצות.  אצטון של מלמלה שחורה ולו תבנית כובע  צמוד לחשוק מתכת, או של מלמלה – מלפנים,  וארג צמר-הגפן מאחוריו לו צמוד  אל מסכה של תיל. תיבות לסיע מסגרות.  שתים, שתים מלעטות43: אחת גדולה ואחת  קטנה, עשויה מתכת, לשיטת דדן וזיבנטל,  או מלעטת-מסגרת דוליטל נספחת לצדדין,  או עשויות בעץ, לפי ירצף או מילר וכדומה.  אלה הכלים בהם תשים צידה לדבורה לעתות  סתו ולימים, שאין לה דבר בחוץ אשר תאגר.  מרוה44 אחד, בו תשבר צמאה הדבורה הצמאה  למים חיים – מרוה-בקבוק45 או מרוה-צנצנת,  מרוה-מוסף46 משיטת גנביטש, גוליצין ורוצקוף,  שנים חרטים של קרלן לחתך גליון כרצונך  בסרט השעויה המלאכותית כצרך.  מעריכי47 אוגוליוק עם דרבן ובלה – שלשה,  במו מדביקים חתיכות השעויה למסגרתה.        אחד – מכשירו של דזי לדנג בו את הפרשות48,  מוציא-דבש49 אחד ממיני מוציאי-הדבש מן החלות.  מתיך-דבש שמשי אחד המתיך דבש באור חמה,  ומבקעת50 רוט אחת – מפסלת תקונה לדבר;  משאב51 לחתות הנחיל וגם להכניסו בכורת,  או כף-מבשלים פשוטה, או בחשה מן המטבח,  ארגז שומר-מסגרות אחד, שאין בו כל סדק,  מגרד52, פשוט כמשמעו, אחד עשוי בפלד,  ואולי מגרד-מגרפה ביחד – אנדרוגינוס – אחד;  אחת מזרקה53 של פח לעצר בנחיל ולא יתפזר,  צד-זכור54 אחד, תתפס בו את הדבורים הזכרים,  תיבה עשויה ברשתו של הנמן תהיה לך אחת,  מסלק של פורטר, שיש לכנותו המבדיל, קח אחד,  שני מדחמים, מאזנים ופנקס לצרכי המשק.    ד. מסע הנחיל   &gt;    &gt; רואה אתה המדינה השלוה-שקטה כך תמיד,  שקועה כלה בעבודת המשק הגדול והפורה,  איש איש על חקו ועל חלקו, איש איש מושך בתפקידו.  פתאם יבוא הסער ופסקו הימים הרגילים.  עברה רנה בנחיל – ולא יצאו האגרות בשדה,  עמדו מנוע כנפיהן הממנות על אורור הבית.  היכן השומרות את פתח מבוא הכורת במשמרת?  “שבת שבתון היום!” היום הגדול לדבורים.  פתאם לפתע חל אסור על ל""ט מלאכות-כורת:  בשופר לא-נשמע יתקע… וקול נהימה דקה ישמע…  באו העובדים בקרן תאשור וכל הנדחים  בכרם של צהרים והצטרפו להמון בזמזום  ובשאון כנפים. רנה קלילה ונהימה.  תפלה קצרה על פיהן, תעופנה, מתופפות על לבן,  כנופיות חסידיו הקטנים של בעל-דבור – ומתודות:  ""אוי-אוי! אשמנו – בזזנו – גבבנו – דלדלנו דבש-פינו –  התעצלנו מאד והתרשלנו – זללנו –  חסנו – טמנו מתק – ישנו יומם – כרכרנו –  אוי, לכלכנו – מרדנו – סרנו ממצוותיך –  אוי, עקצנו – פקפקנו – צרצרנו – קלקלנו טרף –  רמינו – שוטטנו – תבענו – אוי לנו, כי תרתרנו!""  “שבת שבתון היום!” לא היה יום טוב פה מיום זה!  רנה קלילה ונהימה – ופשטו על כל האסמים,  זוללים, סובאים ממתק הנקטר הגנוז המשכיר,  פורשים משם ומתיחדים עם יתר העם “בגלופין”,  רצים ושוקקים ישוטטו בכל המנהרות והדרכים.  אבדה משמעת מעם – שכח ההמון מסרת.  שכח כי יש לו פה מלכה, ויש לו מכמנים וולדות  אשר לו לדאג לאלה, משתוללים ינועו, יצהלו.  גם המלכה נסערת, היא עמדה מהטיל הביצים;  אשר כל כבודה פנימה – בין ההמונים תתלבט.  פונה המלכה לשמאל ופונה ימין – ואין שומע:  ""איכה נניח הבית המלא כל-טוב ורב-נחת,  אסם עבודת הקיץ? ומלכות צעירות ועובדות  עומדות להגלות יום יום, והזכור המפרה בתאים?  איכה נטוש היקר והתאים הנוטפים דבש-אביב,  לתור ארץ לא נדע ולהתחיל בבנין החדש,  אשר לא מצאנו, מי ידע איהו ומה הוא?  מה המרד היום? מדוע, שלמה? נשאר!  בנותי, בנותי היקרות, איככה אראה בעופכן?  טוב לי פה, אשארה, עופנה אל אשר תעופנה!""  זמזום מסביב לה, רטן: ""לא! כי עמנו תלכי!  פה לא תשאר כנף. חלוצים נצא ונתור  ארץ ושדות אחרים, גנים וכורת אחרת,  אלא אל כל אשר תלכי, נלך גם אנו כלנו –  ובאשר תעופי נעופה – כל עמא דדהבא.  זבולך זבולנו וכורתך כורתנו. תצאי!""  משל ל“שטיבל” חסידים באמצע התפלה ופסגת  ההתלהבות הגדולה, וכלם נחפזים מתרוצצים,  אצים הנה והנה, ולכאן ולכאן יבדלו,  אחד פוסע ימינה ושני כנגדו, אך שמאלה,  אחד נתקל בשני, אלה מפליגים בצותא,  אלה ידדו יחידים, מתוך פזום תפלה ונהם.  רעש, המלה בבית, הנכרי הנכנס לא יבין,  מה ההמלה והשאון, ויהיה סובר בחפזו,  אשר הכו בתמהון או באין להם מוצא יתלבטו –  ככה מראה הנחיל השוקק-מתרוצץ בכורתו:  אלה יורדים בדרכים ואלה עולים במנהרות,  כנופיות מסתובבות על עמדן, כנופיות מתגודדות תחתן,  מלאו הסמטות הצרות וגדושים כל המעברים,  דבורה נגשת בדבורה, דבורים נדחקות, מתפזרות  ברטן, בפזום פזמונים, במסירות נפש…  עולה החם ומתגבר, מתגבר והולך, מתרכך  בנין-הדונג הנפלא, ונוטים קירותיו הנאים.  ממש כבערבי הקפות בבתי כנסיות בעירה,  אשר פתאם יתמוללו הסרגים והמחיצות כלהן,  עזרת נשים תבטל, והיה העם כלו אחד,  נשים וגברים וטף, זקנים ונערים ביחד,  בעלי בתים ושוליות, עגלון ורבי וחיט,  המיחסים בעם ודלת-העיר המטלאה, –  ככה התערבו הדבורים: מיניקות משבת על תאים,  שומרות השער והאורור, הדבורה הצעירה היפה  והנקרחת הזקנה, האוגר והחרש הנבון,  לשי שעות-הכסף ושומרי משמרת המלכה, –  כלם ב“צותא חדא”, בלילה חיה נרגשת.  פתאם מתחילים להנתק מתוך הכורת החמה  בכמה אפיקים של קטיפה, בקלוחים חיים של כתם –  אל הפתח והגן, זרם מתגבר של רבבות  גלים צעירים וחיים, נוזלים ונוזלים החוצה  אל מעבר הפתח; מתרוממות, עולות, מזדרזות  בנפנוף כנפים קלילות, בזמזום רבאות כנפים  שורקות-מרשרשות סביב, עוטות כורת ואילנות  בעב-ענן-זהב מתמר, במלמלה רקומה ניצוצות.  כאותו גשם יום-קיץ בחמה של עונה, בראשיתה,  פתאם יועמו שמים, ועב כבדה מקשה ללכת  גל תתגולל עד תפשה חצי הרקיע להקדיר;  עב זועפת מכאן, מכאן החמה מחיכת,  ויורדות הטפות הגדולות תבנית הברד המזהב –  ככה מראה הנחיל, עד שהתרומם במעופו  כטלית כלה שקופה, הולכת נקרעת לפרקים,  שבה מתאחה תכופות, רוטטת, מרעידה, מתקפלה,  ושוב מתפלגה, מרפרפת, עד שהיא מתרוממת,  נוד תתנודד במעופה, פתאם תעמד תחתיה,  שוב מרפרפת וטסה: עולה ויורדה במרחב  תכלת בין-ארץ-ושמים וירק אילנות ושדה.  טלית הפלאים נשאת וציציותיה נדפות.  אחרי-כן תתלכדנה – חטיבה אחת מרחפת  בין האילנות, על שדה, עד שהמלכה מטביעה  עצמה כחותמת של כתם אל אחד הזרדים של אילן,  ונעשה גוש אחד, כאותו אשכל של רבבות ענבים  חיים, ערים וזריזים, שנתלו באילן האחד,  סביב למלכה האחת, זו בזו נדבקו תלויות, –  עד שיבואו המרגלים התרים הארץ מסביב,  באים ובפיהם הבשורה, אנה תפנה העדה,  או שיקדים הכורן וינערן לתוך הכורת.  אלה מסעי הנחיל מתוך הרחבה ושפע,  בצו בעל-דבור, במאמרו – ובצו ההסטוריה ככה  הולכים נחילינו לחדש את כורתנו מקדם.    &gt; ה. קבוץ עולה על הקרקע   &gt;    &gt; השכם בבקר, בצנה של טרם-שחרית יצאנו  כמה וכמה מכוניות ו“לורי” עמוסים המטען.  הלכו הם לפנינו – גדולים משחירים, לא שלטה  עין בהם כדי להכיר, במה עמוסים הללו.  היה ערפל מתכוץ על כנפות ההרים ונתלה  קרעי מטליות מטליות – בשפלה, במרחב מתחת.  אורה דלה-חורת בוקעת הלילה, השחירו  דבשות הרים ורמות, דומות צועדות לאטן,  כאלו הקדימו אותנו, והלכו אל אשר הלכו.  תור: דבשת, דבשת בדרך קדמה-צפונה,  אורחה בלתי נפסקת. פנסי המכונית מגששים  ממש הכביש המתפתל, כאותה חפושית ענקית,  ומשושותיה המאירות נתקלות באילן דל יתום,  מושחות באור את האבן, מגלות דרכיה55 בודדת,  טוחה בסיד ומכרזת באצבע אדמה על פחת.  פתאם עברנו על גשר מכסה על זרם רב-זמר,  נעשו קלושים כל עדרי הכוכב, ועוד שעה קלה  כבו לנו אחרוני צבא המזלות – ויאר  מזרח מערפל-חורור והתחיל מתורד מתורד;  וממרחקים נעלמים, מתוך פנה אחת מצנעת,  פרצה קרן ורדה, ותרם ותגע רקיע,  שניה ושלישית ורביעית נטפלו אליה לצדה,  אלה זקופות, ואלה נוטות, ואלה עומדות באלכסון, –  כאלו עין שגיאה וסביב לה שתו ריסיה,  “עפעפי שחר נבקעו” – עד שנבלע הורד  וגבר הכתם הבהיר.  וכביש כבר לא היה לפנינו.  חצו המכונות הניר, מרעידות, נזרקות ברטט.  פתאם צצה נקדה באמצע השדה מאי-שם.  איש לא אמר, כי שם היא, לבנו בה הרגיש, הכירה.  עד שהגענו אליה, וכבר בה עסוקים וטרודים  אלה בחפירה של בורות לקבול עמודי התיל,  כורים בחדוה ומסירות, בכבד נשימה וזעה,  אלה מקימים הצריף, זה מכניס קרש וזה קובעו.  זה במקבת וזה בגרזן, ואלה מחשבים הגגות.  ארבע כנופיות בבת-אחת התחילו בהקמת הגדר,  רבן – בחורות מגלות שוקים, מעוטן בחורים.  כנופיה פרשה למרחק, דואגת לשלש העמדות.  כבר מבצבץ ועולה המסד – אבנים ולבנים,  והחפירות מתכונות אל אשר מתכונות ופונות.  בנות פותחות בשירה, בחורים נדחקים וצווחים,  גרי הנקדה “העולים”, ושכנים מקבוץ – ידידים  באו לעזרה, סתם אורחים והעתונאים הטובים.  ובינתים נכנסים “לורי” ועוד “לורי”, ועוד “לורי”  בטרטור מכונה ותרועת עם, קולות הבאים וברכות.  אחד הביא קהל שכנים, השני חמרים של בנין,  שלישי כבד בטף, בנשים, בכבודה וגומר,  רביעי – אורחים בטלנים שמחים בבנין-הארץ.  רגע מתקבצים ביחד, עוד רגע ונתפרדו בשדה:  אחד מסיע האבן, השני נטפל לבונים,  אלה מחפשים עבודה, ואלה מחפשים מכשירים,  בטלים אך – העתונאים, מתרוצצים אנה ואנה,  המה – עוזרים-מסתכלים; בעלי המצלמות  תרים אחרי “מענין”, “מנציחים” עד סוף כל הדורות  אותו פרש ערבי, כנופיות העוסקים בתיל,  גבעה נכרת, – “הנוף”, השכונה הקרובה ביותר,  העתונאים לבד, ולבד את כלנו, ויחד.  “בורות לכרעי המגדל!” ושנים בחורים כבר כורים,  – אחד מכאן ואחד מכאן – בכל נפשם ומאדם,  הולכים תוקעים בקרקע המגרף רחב-השולים.  נתקל בטרש, ונתקל בטרש שני – מזיעים;  אלא הבור עומד בעינו ואינו מתרוקן מחוליתו.  פי פתחתי בענוה, מדבר אל אותו הבחור:  ""דודי הריני לפניך – כפרי בן-כפרי, נין כפרי.  דרכו של כפרי להזדקק לכל עבודה בבית,  כל-בו קטינא – זה דרכו: גם נגר, גם חרש, גם מסגר,  עד שיזדמן הממחה ויתגלגל בעל מקצוע –  אין לו פנאי שיחכה לממחה, בן-כפרי גם אני!  בערבי סכות הייתי כורה עם סבא – בסכה.  אין אני כופה עליך את דעתי: סבורני,  קרקע זה לא נוצר לשם המגרפה הרחבה,  אלא, ניחא, ישמע למעדר; במגרפה תוציאו  את חליותיה; הטוריה – איך תכננה? לכאן היא!  אין אני כופה את דעתי, אם תרצה… תנסה…""  ודאי היה יגע הבחור, ומצא אמתלא,  סר מן הבור, וכשחזר – בידיו המעדר. נו מילא…  שעה קלה לא עברה, והבור היה – בור, וביעה  הריק אותו השני – כל הרגבים והטרשים,  עד שזה עומד ונח. כדי לא לראות בקלקלתם  סרתי משם, אבל לבי מברך אותם ומברך.  עומד אני ומסתכל, נפנה לצד זה ולצד זה.  שנים בחורים אחרים התחילו בבנין המגדל.  כתלי הבנין כבר באו – מנחים בחצר, באמצע,  צינו להם את המקום, גם הם התחילו בחפירת  יתר הבורות לקבול כלונסאות המגדל, וכורים  אלה לעמתם של אלה. לכאורה הביאו שתי קורות,  כונו את פנות הבנין – ומדדו, ותקנו וחשבו.  אלא הכפרי שבי איננו שבע רצון; שאלתי:  “מי הם העוסקים בזה?” ובאה התשובה: הממחים!  מי שלמד בחייו דבר-מה מתוך שיטה וסדר  נכנע לממחה, הואיל ויש בו רגש הכרת  כבוד לאדם שקנה ידיעות ומבין מקצועו.  עומד אנכי ושותק. ולאחר שגמרו עבודת  ארבע השוחות ורצו להכניס את כרעי המגדל,  אז, אז אך נתחור לכלם: הצדה נטו בחורי.  בושתי להגיד זאת קדם – הלא גם ראיתי: שוב מבין!  סרתי שלא להסתכל בקלקלתם: – ברכתים.  פתחו שוב נערי בחפירה כנגד הנקדה הנכונה,  יען כי מדדו שוב, ושוב חשבו – ועכשו מצאו.  אפס כתלי המגדל שבאו מוכנים מובלים  המה התאימו איש לאחיו, הכניסו כרעיהם בקנן,  שעה קלה והורמו, שעה קלה והתלכדו –  מגדל זקוף הופיע כל קרשיו הרעננים,  בצבץ ועלה במסגרת גדר-אבנים לו סביב.  קלים סלמיו הצרים ותלולים אליו נלחצו.  גא ועזיז, כך עמד, מתמר לבדד בשדה,  קבע את עינו האחת הרואה במחנה שטן.  היתה לה מה שהיתה תל-אביב בת העשרים;  באו בניה ברנה, ובשמחה עמלו בוניה.  באו אלה מרוסיה, ונפשם כלתה לבית-רוסים,  זה משויצריה הכניס נוסח שלו ממדינתו,  אחד שוגה באיטליה, וזה מבוריה הכניס  יפיה של ארץ גרמניה; זה לבנים, זה גזרת-אבנים,  גגות רעפים לזה, גגות מפלשים לשני,  אחד חובב יציע, זה בגזוזטראות ישתעשע,  “ארקר” שמחתו של שלישי, – אין קץ לנוסחאות ולדוגמאות.  האחרונים בעולים, מבירות אברופה דהשתא  סגנון בתים של קלפים – נוסח מצפון הביאו,  בנין רעב לשמש ממלט חד-גוני ולא-צבע,  בנין כבד גזוזטראות מרכזות חמה של שמש,  נוסח – “נגד כל חקי אקלימה של ארץ-ישראל”,  נוסח – “עומד בתקפו” עד שימכר לטפש.  מתר לי לומר כל זאת: אינני ממחה לבנין,  בור דאדריכליות אני. ונוסח יהודי מה עליו?  מי שזוכר הפסוק ילך וימצא איהו:  ""למן היום שבו נטלה נבואה מנביאים ונתנה  להני קטינא ושוטים""… אנכי הייתי מתנבא:  יבא יום וימצא לנו סגנונו של בנין;  אלא באם יבא ויהיה, אל קול פצצות יעריכוהו!  לא מן הגולה יכנס, ועל אף בעלי-בתים יתפתח,  והאדריכלים בעל-כרחם יטפלו בו לשכללהו;  אלא החיים והמציאות הם אדריכליו הבאים,  תחת לחץ הימים, ובצו-הסטוריה תובע,  ולא כפנטסיה דלה של אדריכלים משרתים  של בעלי-בתים ספסרים ונותנים עבודה בחסד.  את תל-אביב אין כבר לבנות קוי-הגנה ובחן:  עוד ימצא (ולפתאם) הסגנון – לנוסח-הברזל,  באש יחרתוהו הבונים ובדם יקבעוהו על לוח  בארץ ישראל הנבנית, בבנין במחשבה תחלה,  כאשר בנו ספרדים את ארץ קסטיליה – טירות,  מצודה מצודה – חותמם על כל שעל ארץ המורים.  פתע קול שאון ומבוכה! התמוטטה הגדר, ותפול  חומת האבן, ובטרם גמרו לעשותה הממחים.  אבן נשמטת, גוררת שתים, ושתים – הארבע.  פרצה נגלתה, מצודה באפס-יד נהרסה,  טרם נגעה בה גם יד של “שרץ בר-מצוה”, נפלה.  עוד הערב עליה להגן על אדם ובהמה!  באו נזעקו לעזרה ועד שסתמו האחת,  והנה חדשה! – אבנים מדרדרות – נופלות!  פרצה פיה פוערת בצחוק של שטנים, תובעת:  כלומר, ידים חרוצות, ודעת נבונים חסרת…  ממחים אתם הבונים! תלמדו קדם – ותבנו!  כפרי בן-כפרי, עיניך לראות היטיבו, לצערי!  אבן הסיעה בחורה, אבן הסיע הבחור,  זו בכל-כחה שלה, וזה בכל-כחו של גבר,  ו“סדרו” את האבנים עד כמה שאלו נשמעו  בדרך “כלל-גדול” של אלה, שראו גדרות האבן, –  עד שנפלה הגדר מעצמה, גדר לא-גמורה.  סרתי כדי לא לראותם בקלקלתם – ברכתים:  אתם היודעים לכפר על כל שגיאותיכם בדמכם!  ועד שאלה עסוקים בגדר, הללו מתקנים  דפניו של צריף (לילדים?), מהדקים קורות התקרה,  או מרכיבים רעפים על גבי רעפים, מבהילים  קרש אל קרש גזורים. קדחת עבודה אוחזת  כל הבאים, לרבות קהל הבטלנים: הם נוטים  שכם תחת הקורה, ותחת הכתל המוסר –  מן המכוניות הביאום. דפק דברי-הימים  נרגש בימינו שלנו: קדש, קדש, וקדש!  כך עושים דברי-הימים!  ובינתים השמש  עומד באמצע שמים ומתחיל לנטות הימה,  אלא המצודה הוקמה! תם ונשלם – גמרנו!  (כך: שלש ידות, למחצה), וכבר עסוקים בתקון  ככר חגיגה. מכניסים ספסלים, וסדנים וקרשים.  אהל מצניע כל מיני גזוז, עסיסים ותסיסים,  תריסר בקבוקים של בירה חמימה ועוגות וכעכים,  תופס מקומו ועומד סמוך לשלחן הבימה,  עומד צולע, כבר רושמים שמות הנואמים, מיצגי  כל המוסדות בארץ וכל האגדות הששות  אל הפרסומת. מנהל מרצה באזני הקהל,  והעתונאים בפרט, הצפופים, עומדים ויושבים  על כל חמרי הבנין המחכים לשעת תקומתם.  אפס כשעברה הרנה ונזרקה המלה: גמרנו!  פתאם נתק דבר מה פנימה בלב – החרשנו.  נפקחו עינינו, וכאלו רק עתה ראינו, ראשונה  והנה: הנקדה! חדשה – צמרמרת עוברת בשרנו.  לא הכרנוה – נהיתה! האמנם אנו כפינו  עסקו בה בבנינה – אנו? והיתה השעה קדושה.  עבר והוה ועתיד פה נשקו במקום הקדוש.  והיתה חמימות נפלאה, עד לנשק איש אחיו.  פתע עברו וחלפו, ונמחו ונשכחו כלה  כל המפלגות והטענות, ואין כל קשיים, עינינו  מלטפות איש את רעהו; וטוב היה, טוב – עד כדי לבכות…  וכשפרשנו ללכת והרחקנו כמטחוי-עין,  נדמתה לנו המצודה קטנה כל-כך ועלובה,  לבדד, וטעונה מאד רחמים, וכח אדירים ולב-נאמן  לאהבה רבה ואמונה – היתומה במרחב ערבה,  לבדה באוקינוס של שנאה, כסירה בים האוקינוס!  וממעל לה הכסיף החרמון הישיש בשלגיו  כאותו הכהן לבוש-בדים ובפיו הברכה הקדומה:  ""את, אחתנו, היי לאלפי רבבה, ויירש  זרעך שער אויביו"" – – – הרבים, אמן ואמן!    שער חמישי  א. בערבי שלהי דקיטא   &gt;    &gt; יושב לו אבא אנטוני בערב שלהי דקיטא  ישיבה רוחה שיש עמה כל-שהיא שכיבה  על האצטבא הרחבה הקבועה לכתל הבקתה,  צבועה כרומית56 חמימה מערב יום ראשון שעבר,  נהנה מצנת-נשפים ומהתיחף בפרהסיה;  תולש תלישה חטופה בקמוץ אצבעות מעבות  שערה עושה הטיה מתוך האגד המדלדל,  אגד ליפים עלובים, ששמש לו זקן כל-ימיו,  לש לו לישה טעימה בין שברי שנים צהבות,  והולך ומושך בחוט זכרונותיו – כך שעה ארכה,  מעלה שוב נגד עיניו יערות-פרם מולדתו,  יערות-בתולה אפלולים מעבר למער של יער,  חוץ למשעולים שכבשה, פוסעת בצעדות בהולות,  חית החרשה הפזיזה, קלת-הרגל השעירה,  ואבא-דב, עקלן-היער, הוא חובב הדבש מן העולם,  בין מפלת-סערות ואילנות מכי-רעמים,  ספק משעול ורשם במפלש אילנות והמס57  בחלל הפלטין הגדול ביער העבות העתיק –  שם באמברי-מחבואים לשר אותו יער-מצפונים  קננו דבורים פראיות בעצים נבובים ויבשים,  שם לו נחילים של הפקר, הנושאים את דבשם לאחד,  לו לסבא-של-יער; ואין בעולם לו דומה  למתק עדנים ולריח של צתרה58 מקטירה את-קטרתה,  בצנעה, בישיבה של צללים ובשם פרחי-האלה,  בשם צנוע וחם, נתברכו בו יערות-הצפון.  כרוך אחרי “אבא” אני וסמוך לצדו,  מביט ולא רואה, ואולם קולט לתוכי הדממה,  דממה רבה, יחידה, מדברת באלם-קדשה,  שחה בקריצות כוכבים לכל-צרופיהם בתבל,  בלחש הטרפים בראשי אילנות מזקיפי קומתם,  ברחש עשבים ישנים באין-קול בחללו של-עולם  ער בכל ש""י עולמותיו – ומאזין, מאזין-מחריש.  פתאם פותח ומושך הישיש בקול דממה דקה  חוט זכרונותיו באזני הנער היושב לצדו:  לאחר שאבא נסתלק מעבודתו בקדש  מעטו משכימים לפתחו, כבר הלך ופחת דור-גילו,  הלכו לעולמם לנוח אל-תחת הגלים הירקים  בחצרות בתי-העולם הסמוכים למגרשי-כפרים,  אחד אחד הסתלקו ידידים ואויבים בנפש,  נשארו בודדים, מתיתמים, ודים בחצר הגדולה  לעשות בה כל-הנשאר מדרך חייהם הפשוטה,  קשתה עליהם הליכה, ונעשו חובבי-ספסלים,  יושבי אצטבה חמימה בקרן דרומית-מערבית,  פנה מאריכה בחמה – לא היה עם מי לשוחח.  אשתו הישישה – זו דרכה שאינה חובבת כל-עקר  שיחות איש אחר זולתה, ודברי עצמה חביבים  מאז ומעולם עליה מדברי כל נושאי-נאומים;  ועוד – מן הכלל היא יודעת כל-מה שהישיש לה יגיד,  מה שהוא עתיד להעיר במשך היום והשנה.  ששים שנה שהמה בכפיפה האחת, כבר אפסו  דברי-חבה וקנטור ביניהם ומה יש לו לומר?  אינה סובלת את דבריו. ושניהם כובשים שפתים  זה בצד זה עד שיבוא איש מן השוק לשם שיחה.  עכשו ישפך הזקן באזני בערבות-אפלה  כל מה שיש לו עוד לומר בעולם הזה המשתעמם,  עולם שדהו צבעיו, נתרוקן מאפס מכירים,  חי חיים זרים ולהוט אחר מעשים משנים,  עד שנשארו לו אחים: העצים המלבלבים בעתם,  ממש כלבלבם אז, כשנכנס בפעם ראשונה  לפרדס סבא שלו בעודו “שקץ משקץ”,  והמה בראשית פטורם כחטר בגזע בו עלו,  ואותן הדבורים היקרות, העוסקות במעשי-בראשית  למן היות דבורה בארץ, ממשיכות ושוזרות חוט-חיים,  אשר הוא ידע מקדם ואשר הבין ברורות,  חוט לא ינתק לעולם בחסדו של בורא-העולם…  וכך אני יושב ומאזין על ארץ שכלה רן-דבורים,  כלה קן-דבורים וכלה פורחת למזונות של דבורים,  “ארץ זבת הדבש”, והולך כך ומתחור  פסוק מכתבי הקדש, הולך מתחור מאליו:  “ארץ זבת דבש” – ארץ ברוכה וזה שבחה.  הנני שומע הזמזום בתוך הכורות בשדה,  בגנת עץ-פרי, בחרשה, ובמפלת של אריה…  זבת דבש! אני קולט קול דבריו של אבא אנטוני,  אך את-הנאמר לא אקלט: – קול זמזום אנכי שומע,  נים ולא נים – וגם אולי תיר ולא תיר – ובאזני:  “זבת חלב ודבש”… “זבת דבש”… זה זמזומה.  ואולי מאז – כבר מאז! מאותם נשפים רחוקים  אשר עם אבא אנטוני – ניצוצות ללבי נכנסו,  טרם ידעתים וטרם אני הבינותי, שהמה  היו לאשר היו, והם הביאוני באין רואים  עד המכורת הזאת – פה בארצנו הקדושה,  אותם ניצוצות-זרעונים, שנפלו על קרקע, שהכשיר  רבי, זכרונו לברכה, ביד התנכ""ל הקטן,  ו“סבא-מחרשתא” גם הוא, אשר טרדני בכעסו  ובחמתו עד אצל אבא-אנטוני ודבוריו, –  זכורים גם שלשתם לטוב – אמן כן יהי רצון!    ב. הקרבן   &gt;    &gt; – – – – – – ופעם ואנו מנצחים  זה את זה בהלכה, מקפצים-מדלגים מענין  לענין, כמנהג יהודים מתוכחים, עד שהגענו  כך לפרשת בכורים בתורה, ושאלני  אותו הבחור: מה, רבי, הילמדני, בכורים  לגבי דבש? והנחיל לענין “פטר כל-רחם”?  אומר אני לו: מה אתה בשאלת הלכה, אנכי  למעשה מצוה זו, אך לסטרא אחרא, קימתי.  אתה תמה, שמעני לדעת ואספרה.  פעם בערב מחמם, מסופי-האביב הנוחים,  עקר אבא אנטוני את רגליו הכבדות מביתו,  בא ונתקרב עד גדר אבי, והתחיל מספר  אתו בעניני-דיומא וכולי וכולי, והלכו  מושכים, כדרכם מאז, וסופם – מתנגחים בעקרי  דת ואמונה – כתמיד. עד שהגיעו כתמיד  עד לאמונת השלוש (מקומה של תרפה לאנטוני).  אבא ממלל במלל, עקצו זה ולא נעקץ,  אך רמזני והרגשתי ברמיזה קלילה-חטופה,  לאמר: ""הלילה אל ביתי תבוא עם צלצול פעמונים  כחצות-לילה"". מעולם לא אמר לי דברים כמותם.  ארך עלי אותו ערב וקשה לי היה כארך  צומו של יום-כפורים – יום כלו צום ויום שרב.  “אבא” מה ראה, שהזמין בחצות לילה ואמש?  ודאי תמהה תמיהתה אמי בהכנסי למטה  תוך כדי תביעה ראשונה, שלא כבימות כל-השנה.  ער שכבתי מתכוץ, מחכה לצלצול פעמונים,  צלצלו תשע ועשר, והגיעה שעת קריאת השכוים.  הרחק מעבר לגנות נעור בן-שכוי והכריז  על מה שהכריז, ולקולו ענה כל-שכוי על מוטו.  עד שעברה הרנה כל הכפר כלו – וגמרה  שוב מעבר לגנות, ושוב עולם עיף בשנה.  צלצלו גם אחת עשרה – והבית מלא עוד תנועה.  מה-לו לאבא המשהה את-שנתו לאחר יום-יגע?  שעה לא מצא אחרת לסיר את לול-האוזים  בלתי הלילה, והעוף נתפחד ומרעיש עולמות,  ממש צוחות אחרונות בערב יום-כפור: השוחט  עובר מסמטה לסמטה בכפר ו“מסדר כפרות”,  אמא – דוקא הערב עסוקה במשארת מורדת,  פעם ועוד פעם פקדה הכד עם הבצק; יראתי  שמא תתעקש זו ועלתה לפקדה בשלישית!  שינדלה (אחות לי קטנה) רוצה להתחלות, לא היתה  שעה לה נוחה אלא היום – שאתפס בידים.  סוף סוף שכב לו אבא, וקול האוזים השתתק.  בצבץ גוש המשארת ועלה עד שפות המגבת,  אמא גם היא במטתה, ישנה, ושינדלה נחה.  מגדל-המצלות גם הוא, נראה, נרדם עם כלם.  שומר בית-הכנסיה (גברילו) בלבל השעות,  שקט שבשקט בכפר, שקט ושלוה בבית.  קול הדומיה אך הוא, שומע אני, מלא רנה.  צפור דרוסת-הטורף תמרר בצוחה – נשתתקה.  מי-שהוא נעלם תועה בפסיעות לא-שמע, מתהלך,  זרדים שיבשו, חרוכים וצרומים, מכרכרים פתאם  תחת כף-רגלו; חצצית, שמטה מגל, מתגלגלת.  מי הוא שאחז בכפו בטרקליל הבאר, והטפין  פתאם התחילו מזדרזות בפעפועי-בעבועים?  הס! צפרנים למפתן: גורדת, גורדת, גורדת…  אים ונורא האפל ומלא מלחש מלחשים.  תנועה חלושה אימה – ופתאם הדממה נקרעה.  ארבע הריע הפעמון, ושתים עשרה צריחות הצריח  לתוך האפלה החיה…  על קצות בהונותי נתקתי,  חש-מתמהמה באחת אל דלת החדר ולבי  מת עם כל פסיעה ופסיעה, מת עם כל רחש ורחש.  אדם לא הרגיש בצאתי, לא הרגיש הכלב בלכתי,  ער אך אנכי בבית, וכף המנעול הצרוד  נענה לי ולא רטן, וגם בבית אבא אנטוני  – “אתה, בחורי?” – אני הוא! אבא אנטוני, מה-קרה?  –“רוצה אתה ואתי תרד לגשר החדש?”  –אבא, למה לשם? – ""הנחיל הראשון כבר פרח  מן הכורת – בכורי; קרבן לו צריך להביא"".  –קרבן? למי? – ""אך לו, “לשחור”… לסטרא אחרא,  הס מלהזכיר את שמו. שים יד לפה"" – נשתתקתי.  נטל אבא אנטוני הנפה השבורה, ארוזה  מטלית מבלויי הסחבות. – “רוצה אתה?” – ברצון!  נטפל אלינו הכלב, הניסו הדיקון במטה,  אחז בכפי – ונלך. נכנסנו לעבר המצלל.  סהר פגום משמאלי מדדה בראשי אילנות.  שנו סמטאות פרצופן, היו הבתים אחרים,  נעשו גלומים-עצומים, חיו הסבך והשיח.  גלו העצים את פניהם – פני חיות משנות מבהילות,  פושטות כפים שעירות-מעקצות ולהוטות לתפיסה.  כלבים ברכונו בלשון-כלבים גרועה נבחנית.  עולה חיה כנגדנו, מדדה משנות בהליכה,  דלוג דהירה בצד דלוג דהירה כבדה,  פושטה צואר מארך ומכנסה בלעיסה עצלנית,  נושמה ונושפה בקולות ושוב היא מזקיפה צוארה, –  עד שנתחורה לנו – תבנית סוס כבול בברזל,  סוסה מדדה אתלת נתקלת-מתקלת בגדרות,  פוסעה בדלוג, צולעת על שלש פרסותיה הכפותות.  רק ירח סוף-חדש נטפל בא מאחורינו,  עוקב אחרי צעדינו: יש והוא הולך ונתלה  בזרד-אילנות מעקץ או קופץ-פוסע על גגות  בתים עטורים קש זהב, כאותה השנרה בהתגנבה;  או מאחורי מעשנה רחבה הוא מסתיר את פניו,  או מעבר לסניפו של דיר רחב-כתלים ושער.  נגלה שוב והוא מציף על סביביו את כסף קסמיו.  עד שהגענו למורד במשעול היורד המימה,  הנה גם מעקות הגשר. אין זה כי אם אימת הלילה  עליו, כי קרשי מצעו מזדעזעים ברטט-חריקה.  אותו הנחל הקטן הנתון במצרי בין-גדותיו,  כרם מכאן ומכאן, בהתכנסו בשלהי דאביב,  אחר שגאה בשטף ועבר על גדותיו הצנועות,  היה לזרם שחור, נמהר אל אפסי מרחקים,  נכסף אליו ומגרף.  עמדנו באמצע הגשר,  הביט אנטוני, הסתכל ובקול רועד פתח ואמר:  –“הא, הבאתי לך את שלך!” – ושנה ושלש,  זרק הנפה בנחל, ממנו והלאה – צללה.  שעה קלה הבטנו למקום-נפילתה – איננה.  רגע נדמה לי, כאלו יצאה כף גרומה שעירה  מן המעמקים, מתחת, ותפסה הנחיל והנפה.  עברה צמרמרת בגופי, תפסתי בכף יד הדיקון.  –“קבל! ראית?” – ראיתי! – כי תכף במים שקעה.  –""נלך! לחש הזקן – ראה! לאיש אל תספר.  גם אל תבט אחריך, הלא בנפשנו – שמעת?""  שוב מחרישים נבוכים פסענו בצדי הדרך,  אלא היה עוד אחד ואותו אני לא ראיתי,  אלא הד פסיעותיו הרגשתי וגם נשימתו  מאחורי על גבי, חמה מאד – ובהפסקות.    שער ששי  א. דברי הבחור   &gt;    &gt; התחיל בא אותו החלוץ לעתים קרובות אלינו,  בא ומתכנס יחידי אל גדר מכורתי ויושב  במקום שייטב לו, נראה, מאזין ומקשיב לשירת  קהל דבורי הנפוצות – יושב ומאזין ושותק.  ויש, ומתוך ישיבתו הוא הוזה חולם בהקיץ,  כלו שקוע מתעמק, מתיחד לו שם עם נשמתו.  פניו קודרים והולכים, והוא אינו כאן, אלא מרחיק  לעוף במרחקי-מרחקים, עד שאכבש את יצרי.  פעם נגעתי בכתפו, מחיך אני לו ושואל:  “בני רחימאי, אמר-נא, מאין תבוא, בחורי?”  – דודי, דברו יענני, ממעברות טשונגר59 הנה שבתי,  ממערכות הקרב: שמעתי שוב מפץ פצצות.  – “זאת איני משיג: מה ענין טשונגר זה ולשירת דבורי?”  – דודי, אל תכעס, אם אין זה לרצון לך – לא אבא.  – “לא, כי תואיל להסביר לי ענין טשונגר – שאלתי”.  –דודי, שומע אנכי שירת הדבורים ובאזני  שרים כדורי טשונגר, ונובחות מכונות-היריה  על המעברות ועל החפירות בעצם יום חרף,  קול ענות המלחמה: אדמים נלחמים בלבנים.  דודי, אמרתי לך: יש אשר דעתי נטרפת.  יושב אנכי ומאזין, ואזני קולטות השירה,  שירה זו, מה היא, אמור: שירה או סתם קול-כנפים?  הרי גם אתה ספרת על שירת המלכה הצעירה,  התוקעת תקיעתה עד שצרתה בתוך,  באותה כורת, עוד שוהה, לה עונה אסירת-הכלא.  אתה מכיר בשאון, באותו השאון הנפלא  טרם יפרש כנפיו נחיל כל-המהגרים ויעוף,  אולי שיר מהפכה? ואם שיר מהפכה – מנין?  הנה אתה שומע השירה העולה מסביב,  סבור אתה שזוהי שירה של עדוד וזרוז,  ואולי של יאוש-עולמים – למותרים על נפשם ודרורם?  שירת עבדים מיאשים ולשם קיום מינם בעולם,  לשם השארת בית-דבורה, כאשר הפך והיה  במשך אלפי שנות-קרב ומלחמת אזרחים נטושה,  מלחמות הרג אכזרי וקרבות, חמלה לא ידעו.  אולם עוד הד מפי הד יש אשר אשמע ואכיר  באותה השירה ניצוצות של מרד בוקעים ועולים,  טרם ותר הפרט לטובת הכלל – הכורת,  על כל ישותו שלו: על חפש, על אהבה, על חיים,  ולא בתוך קו-כבר-קבוע ולא במסגרת-מעולם,  לשם… לשם ראיה, שאפשר לשמור בעולם על מין זה  גם במשטר כורת של דבורים יוצרות-ממלכה.  אולי יש נימה נסתרת של מרד מתעתד במשאון,  רקם בסתר ועולה, מלחמת אזרחים עתידה  להפוך אשיות כורתה וכל מה שקבל על מלכות,  כחות נסתרים נעלמים… מה-טוב לך באמונתך:  ישנו גוזר גזרה – ואינך יודע שלמה –  אלא הוא היודע, ואתה מצדיק דינך.  ומוסיף הבחור: מה טוב לך, דודי, שאתה המאמין  אבל אנכי… שאין לי אלא תמורות-חליפות,  אין לי מיצירה מבראשית, ואין לי מסוף כל הימים.  ראשית הגז60 אשורנו, כל אחד ואחד בקנו,  מי הם אבות אבותיהם? מי ידע, מי יבין לו עתה?  אלה שרבם דרבם משפחת הדבורים, עדין  אין להם כל ממלכה וכורת, כדבורת-החורים,  כחותכי-עלי-הורד וכורי-המכרות באילן,  כאותה הבונה החפשית נוטלת בתי-שבלולים  לבנות בדיסה של עלים תאיה בשביל הדירות, –  אינם אלא שלשלת של חוליות וחוליות-נסיונות,  דרגות-התפתחות, ויתר התפתחות במשך הימים,  עד שיגיעו לכאן, לאותו האשר האים,  משטר שתופי עקבי ואין למעלה הימנו.  אין להם אותם הספרים, שגנזו מחוללי דתם,  ספר מלחמות אלים ובעל-דבור אלהיהם.  ואולי השירה איננה אלא קינת עבדים,  קינת נפש אבודה אשר לא מצאה תקונה,  קינת אמהות לא עברו ואשר לא העמיד רחמן  ולדות בעולם והן מבכות רגשים חנוקים,  רמזי מאויהן, שנטלו מהן בעל כרחן.  סוף-סוף יצור לא נולד אלא כדי למץ בחייו  אותה טפת האשר, לו נתנו בשבילה יצוריו;  סוף-סוף היחיד, זיק אשרו קודם לכל בעולמו.  תאמר אשרו שלו, ולא שיהי קרבן-תמיד  על מזבח, לא בנה, לצרכיו של נעלם מנו.  לו אדברה… אמרתי, שדעתי נטרפה עלי.    ב. הוסיף הבחור ואמר…   &gt;    &gt; תנני אדברה... אמרתי, שדעתי עלי מטרפת...  עומד אנכי ומאזין ומאזין לשאון הכורת,  זמזום “עמא דדהבא”, כדי לצוד, כדי לקלוט צליל בודד  פה מצלילי הבאות, משירת העתיד הרחוק,  צליל קל שבקלים מאותם הקרבות הגדולים בעבר  (אולי מלחמות דורות, קרבות שנות אלף ואלף,  הד-קול שלאחר-בראשית, פליטי צלילים עמומים  אחר רעמים וסופות אימות במשך של תקופות).  שמא אין אותה כורת אלא סמל-מפלצת,  ויש בה הד אחרון של אנחות אחרונים… או אקלט  צלילו הראשון של מרד מתעתד ובא להסתער.  ואולי אין אותה כורת אלא סמל-מפלצת,  ועוד נגיע לכך… אולי כמוה כמנגינות  שירי הבאות הקמות עלינו, על אדם בארץ;  אולי גם סוף האנושות כלה – כורת האדם.  אולי פה גם חזון כל מאמצי אנוש ותקוותיו:  אמת – כמצוה, בקו, במסגרת משמעת-סנורים,  ולדות בלא חיוך של אם, לאין כל אבהות, כל אמהות,  הריון על-פי צו למעבר, הבא על-פי בררה  של ההנהלה הראשית, ואולי בזריקה ביד ממחה.  דודי, אמר-לי בסוד, גלה לי מפה אל האזן:  מה כאן, מה בכורת – חרות היא זו ואם עבדות,  כל העבודה, העמל, לשם קיבת-הכלל הנרחבת?  מה-יש בעולם – כלום חרות העבדות, או עבדות החרות?  דודי, אינני יודע מה בין עבדות לעבדות –  עבדות חמורו של פנחס או עבדות עבד-עבדיו  של שתוקי-סתומי, להבדיל. אמר-לי, מדוע  מות וכליון-יתומים לכל הענקים הבודדים  ושפע וחיים לרבבות קטני-הקטנים השורצים?  מרחב הפמפה61 הגדולה, אלפי מילין על אלפין,  הוא לא ישא את שבט המגתריון62 בתחומו;  וזרם המיסיסיפי63 לא מצא לו לדפלודוקוס;64  ורבבות כפלי רבבות של נמלים ודבורים  ישרצו שרץ על שעל וטפח-על-טפח אדמה.  זה סמל קץ כל-בשר. לשם מה? לשם מה, כי אדע?  אדם-דבורה עוד יקום, עוד חזון למועד מועדים…  אחר שאפסה וכלתה החיה הרעה בעולם:  פתן ופרס וזאב… והאדם… – והיה זה יורשו,  יורש הארץ ומלואה. דורס יכלה את דורס,  ודורס-הדורסים את כלם, וסופו יכלה את עצמו.  והיתה אדמתו ירשה לבני-החרקים למינם,  לחכמי הרמש בלבד: דבורה ונמלה ועפרית,65  אך מהיותם ראשונים לקבל התורה הגדולה:  תורת הקומוניזמוס… הלא מטרף אנכי…  אולי בחליפות חליפות שנות מרד ומהפכות,  שנות שפיכת דמים כמים ונהרי נחלי דמעות,  נוכל נגיע גם אנו – גזע האדם – לאותו  אשר של משטר-דבורים, האשר האים, הארור.  וכשנגיע, מה-יהיה? אז מה-יהיה – הרינו  רואים אותו המשטר, לאחר שאליו הגיעו,  היו לעבדים! דבשם נקח כל שעה –  וכטוב בעינינו! נחבר משפחה במשפחה,  יען זה טוב למשקנו, להרבות רוחים ורוחים;  מלכה נמיר במלכה, ב“רעותה הטובה ממנה”,  ממש ככתוב… ועכשו – עכשו, אם נרצה, נשתף  מלכה למלכה, כי הנה בידנו מקננו המעופף.  ויש לי עוד חזון מאד אים לימים ולעתיד מאד רחוק…    ג. העצה   &gt;    &gt; ופעם סח לי הבחור: – ידעת, הייתי ברוסיה  חיל בגדודי דניקין? לא שגיסתי, חלילה,  הגע בעצמך, דודי, מרצון נכנסתי – מתנדב,  דבק הייתי בעקר: אחת ובלתי נחלקת.66  – “יישר כחך” – עניתי. והבחור ממשיך בדבור:  – עוד הרבה זמן גם לאחר מעשה בלטה, פרוסקורוב,67  וכולי, וכולי, עד… עד שנתיאשתי מלבנים.  ושוב נכנסתי לגיוס – בקלגסיו של טרוצקי,  אצל מעברות טשונגר בצבא האדם, שמעת?  – “תיתי לך, בן יקיר, שמעתי מספרים, ידעתי” –  לו עניתי – ""ועכשו מה אתה, אדם או לבן?  משמע, כלך תכלת? למלא כל צבע בדגל  אבא מיקולא הצאר?…"" ענה לי: – ""כן, סבורני,  לבן ותכלת מכאן, ואדם מכאן, שמא לא כן?""  – “הן בידידות אנו מתוכחים” – עניתי לו אני –  ""אלא אנכי בכך: הלבן הוא חור, ומהר  יחלף כליל ועבר, מצטער אני על האדם.  זווג שני אלה קשה לי, גם לך, רחימאי,  כמו שנאמר בתורה הקדושה שלנו, וכתוב:  ‘ויתרוצצו הבונים’ – אוי ואבוי לה לאמא!  ורואה אני, גם בך עדין מתרוצצים הבנים"".  – ""אכן, דודי, מתרוצצים, והיאך מתרוצצים לעתים!  – “לך ואהבת בחורה…” – יש לי בחורה… אהבתי.  – ""אל תהי נכנס לדברי… נטע לך עץ, ושוב תטע.  מי שנטע לו אילן בארץ, פה יכה שרשים,  הוא גופו יכה שרשים עוד טרם ישריש האילן.  מאפיל אותו העץ על כמה וכמה טלאים.  אין זאת לך אוקראינה, שאדם כורת הזמורה  מן הערבה הירקה ונועץ אותה בקרקע;  עד שהוא פונה לכאן, עד שהוא פונה להתם –  אילן מלבלב לפניו… פה הבן תבין לדעת  צער גדול שתילים ותלמד בעל פה יפה יפה  תפלות גשם וטל. תסקל ותעדר ותשקה,  תירא מצנה בלילה ויומם מחמה יוקדת,  יום וגם לילה לך יהיו משמרת מפרא ערבי,  שמא יבוא יעקרנו. כבן לך ייקר האילן.  עד שזה הולך וגדל יטשטש חלום הקומונה.  אלא צריך שתהיה לעולם קרוב אליה,  דוקא קרוב אליה. צא ואראך קומונה.  לא בעיון סתם ויפה על גבי הספר,  אלא קימת וחיה, ואין לה ותורים והסוסים,  אכן קומונה כנאמר. הנה כורת של דבורים.  צא מקבוצך, התלוה עמי, ונהיה שתפים.  זקוק אני לשתף ויאה לי אתה; כל אדם,  עד שהוא שוגה בחלומות, טהור לבבו וישר.  כלל זה נקט בידך: כורת לעולם עומדת  על הנקיון בלבד. ויהיו בגדיך נקיים,  נקיה תהי הכורת, והיה נקי לבבך.  חכמת דבורים – שהן מרגישות גם בכגון אלה.  למה אתה מצטחק? שאל כורנים ותיקים.  כורן שכתם על נפשו עדן לא ראה מעולם  סמן של ברכה במכורתו. איך יודעות הדבורים וכיצד?  זאת איני יודע – כלום כבר הכל כה מפרש  באותה מדינה נבונה, שומרת על חקי ברזלה?  כורן, שדבורים מחבבות אותו ונחילו פורח –  משורר במקצת; ותאמר: במקצת שבמקצת גם בטלן?  יהי כדבריך; אך בטלן לא תמיד משמעו ביש-גדא.  ויש לך טענות ומענות? גם לבי זב דמים… ידעתי.  בונים מלאכים לא היו בעולם מעולם – ואינם,  אלא בשר-ודם; ויפה כל בנין אך לאחר  שתעברנה שנות בנין וחבלי בנין יחלפו.  עד שבונים הבית – הסחי והמאוס לו סביב,  אשפה וסריחה מסריחה, הטיט והבץ והשבבים.  פגום מכסה על יפיו, וקבלנים-עלוקות זריזים  כבר מרויחים בבנין; עד שנכנסת בו אתה,  נמלים משחירות זעירות נוטלות לקנן האפל  כל אשר נתן לנטל, וזבובי-החול בו מקננים  למץ דמיך הצעירים – עד שתשלם המלאכה"".  ועם הבחורה דברתי, עם בחורת שתפי:  “תהיי לו וילדת…” – אני… אני… הוא אינו רוצה –  עונה לי הבחורה. ובכבד-ראש לה אמרתי:  – ""מה אינו רוצה! מה מבין גבר בדברים כאלה!  הולך הוא אחרי האשה, כאותו סוס עור בשוחה"".  – אולם הבעל הוא ראש, והאשה אינה אלא צואר…  – ""טפשה מטפשת כמותך! היא צואר לגבי הבעל:  אל אשר פונה הצואר הולך הראש… לא תביני?  אשה חכמה עושה תמיד רצונו של בעלה,  אלא שבעלה רוצה לעולם אשר היא חפצה.  כלל זה נקטי בידך: אשת-חיל נבונה  היא המושלת בבית; אך כדי לצאת ידי בריות,  המאמינים, שהם, הגברים, מנהיגים המשק,  ואשר אין להם אמון אלא בזוג מכנסים, –  וגם תרנגולים, הנושאים על ראשם כרבלת גדולה,  רואים פגיעה בכבודם שאשה מבינה כמותם,  היא את בעלה מכתרת כתרים, אך לה המלוכה.    ד. הדבורים שלנו   &gt;    &gt; סח לי הבחור: – בא אתי ואראה לך גם אנכי  דבורים מאלה שלנו ומן הכורת שלנו.  והבינותי מיד, כי לא לצון חמד הנער.  והוא הביאני אל בית, מאותם הבתים הקטנים,  אשר ראיתי וידעתי בכל הקבוצים הצנועים.  גנה כלפי הרחוב, מעין גדר קטנה מלפניו,  מיני צברים מצטרפים לצדו להיות לו גנה,  מיני עציצים יבשים למחצה, מאלה המצויים,  ברז עומד ומטפטף טפין ובצה קטנטנת,  נתקלו בנו בפתח שנים ילדים תינוקות,  אחד בן חמש ושני בן-שבע, ערמים למחצה.  – “אמא, אמא איה?” ­– מאחורי הבית… כובסת.  סרנו אחריהם אל עבר החצר הקטנה, שם עמדה  אשה כרסנית מזקינה בגלוי רגלים בצקות  על ערבה של פחים מלאה מים מזהמים  מעלה קצף סבון על כל גדותיה הגבוהות,  וערמת לבנים גדולה על קרשים לידה.  ראשה נעוץ במטפחת אדמה וקשר לה בולט,  נוסח אכרת ברוסיה, נוסח חלוצה בארץ,  מגלה צואר משלש, מצרף קמט אל קמט.  קוצה מבצבצת ונופלת על רחב המצח הנמוך,  קוצה מבצבצת ובולטה על-גבי כתפים משמינות,  תבנית זנבנבו של עכבר – עלובה, אפורה משיבה.  קבלה שלום והחזירה, הסתכלה בי רגע ושבה  אל הערמה הלחה. – “ויוסף איהו?” – שאלה  בן-לויתי הבחור. ­ “הוא ישוב תכף, חכו לו”.  שנינו נכנסנו לבית ועד שאנכי שולח  עיני לכאן ולכאן ובוחן ובודק הבית,  נמצא בחורי זה כרוך לשדה הצהבה, שעמדה  סמוכה לכתל התיכון חסר-החלונות, ונטל  תמונה עומדת באמצע, ישנה ודהה משמש,  ושמשה מה ששמשה לזבובים שלא לטובתה.  תבנית ילדנת נחמדה בפעור עינים עליזות.  פה תאוני פתוח למחצה, וכלה אומרת  בת מפנקת עקשנית. נתונה בשמלה של קיץ,  גזרה טובה ובטעם. – ""יעין-נא, דודי, בתמונה.  זוהי כובסת הלבנים לפני עשרים שנה, לא יותר.  כלום אינך מכיר בכבד הנחשים השרקים הללו,  בעטרה משלשת שעטרו לראשה הזעיר?  אותם עמודי-שש צנועים, הקלים במחולות וזריזים,  כלו מעמדה זקופה, בצקו בצקת מחפירה.  אלה ידים ענגות, מה העבודה תבצענה?  אי הם השבילים הנאים שבסודטים, עליהם  רגלה הזעירה לא דרכה, לא יצאה במחול בקזינו  לעיני הקהל הסוקר, בטלני כל אמות העולם?  ואיה המקום הנחמד שבריבירה וכל תחומה  של “הגדה הכחלה”, לפטפוט גלי ים התיכון,  אשר בחולה המצחצח לא טבעה מטבעות כף-רגלה,  עד שבאה הרוח… מאין באה? היא באה!  אבא הכרסן הגוץ, המונה לשטרות ולרבית,  הוא לא השרה עליה, גם אמא, הטפשה הטובה,  אשר לא דאגה, אלא לבשרים אשר עליה  ולאשר בא מן הסיר – לא היא אשר אצלה מרוחה.  והנה הבת הענגה בקבוץ העני ביותר,  עובדת, מושכת בעל, רעבה, רועדת מצנה,  גם קודחת לפרקים, רוקדת “הורה” משכירה,  שקועה בעסקי הכלל, נתונה-מסורה ל“חברה”.  אך בהתנחל הקבוץ – והיא לא רצתה לפרד  מן ה“חבריה” הטובה, בה דבקה בנפשה ובלבה,  גמרה להנשא לחבר, ויהי מי שיהיה – תנשא,  ובלבד שלא לצאת, שלא להנתק מ“חברה”.  גם לא היתה לה בררה למי להנשא – ונשאה  לאיש לא-תאר, לא הדר, לא צעיר, גם לא פקח –  ובלבד שתשאר. ותבע ממנה ה“בעל”  את אשר תבע – מאשתו, מתחלה בחבה יתרה,  במתק-שפתים, בפנוק – ככל אשר ידע להבין.  אחר – כבר תבע בפה… ואלו שפתים לכתל,  ואלו היה הכתל הולך רכיל ומספר,  כמה היה מספר על אותו היגון השותק,  אותו היאוש האים ואותן הדמעות החמות,  אשר הרטיבו הכר, על אותן אנחות, שרצו  להתפרץ בקול ובעבי מגבת נחנקו,  שומה בפה להחנק… היה מספר על לילות,  לילות-מחשכים ארכים, ועל אשה שהיתה חובטת  ראשה הנאה הצעיר בכתלי הצריף המערטלים,  איך היו צובטות כפיה באצבעות של מטרפת  את שדי-הבהט הגמישים ותפארת הירך הורדה,  כדי להכניע בשרה, המוחה מחאה אלמת  ואינו רוצה לותר על קרטוב-היפי בחיים;  צובטות וחוזרות וצובטות, כדי להשקיטו מאותו  שאט-הנפש הגדול ואותה הבחילה הגדולה…  אפס נכנעה – ותהר. ותהר אך לשם פצוי  גופה המענה, המחלל… ותהר בשניה, בשלישית…  וימים באים וחולפים ושמשה של ארץ ישראל  ושלהי-דקיטא וחמשינים הולכים משזיפים פניה,  מיבשים, משחירים, מכעירים… נטיעה ונכוש ועדור  הולכים וכופפים קומתה, ובקרים עם צפירה מקדמת  ברפתה של פרה חולבת מוצצים לשדה הרענן.  יתר הרפת הובישה הכביסה על גבי ערבה  ויתר הכביסה סחטה הגנה היבשה והתעול,  ויתר התעול – הילדים החשים בבטנם הנפוחה.  הכל, הכל הקריבה למשק, לקבוץ, לרעיון:  יפיה, אביבה, כל כחה, כל נפשה עם כל מאדה.  הנה היא לפניך הדבורה, הטהורה, הקדושה,  אחת הדבורים שלנו…  ועוד דבורה אחת הראני.  פתח של רפת פתוח; עגלה עומדת בפתח.  שנים שורים בני-בקר רתומים אל גבי הכלי  במושכות חבלים ישנים, ואותן המושכות נתונות  בכפות ידים, בחינת ידי-עשו, של גבר לא-צעיר.  והכפים רחבות, נקשות, חרושות חריצים,  ואצבעותיהן כבדות, יבלת על גבי יבלת,  פרצוף הפנים – דלעת – עגלים, שזופים משמש,  זרועים קוצים מלבינים זעיר שם זעיר שם, וקרחת  פשתה בין שטח לשטח של שערות אדמות כנחשת,  אך העינים הטובות מביטות מתחת לריסים  צהבים עבתים, כעיני ילד שוקט ומתון.  כל הגוף מתמתח בשפע של שרירים מוצקים  וכח איתנים, גמול קרקע ארץ ישראל, הגדלה  טרשים בתחום הרריה וגזע הזית העקש,  אשר כל זרת וזרת בבנין הגזע מעידה  על המלחמה הכבדה עם רוח ומים ותלם.  עמדו השורים רתוקים באותה הכף המרחבת,  צמודים אל מוט-העגלה, ועמד הגבר בכל-כבדו  אותה עמידה מוצקת של ברונזה במקשה תפארתה.  “שלום לך!” ברכהו הבחור, ונענה: “שלום!”  – ""שוב אתה כאן בין הצעירות, במשק יפות-העינים?  רוק זקן שכמותך – ראה השמר לנפשך!""  חיך הלה: – ""וכי מה? הולך אנכי ומזקין,  העבירוני לכאן, חזית העבודה הקלה"".  – “מתי תבנה לך בית?” – ""ולמה לי בית, הגידה.  הבט, כמה לי בנות, אני העמדתי בלי טרחה  ובלי צער גדול בנים. אין פנאי, רחימאי – עבודה!""  וכשעברנו עליו ויאמר הבחור: ""ראית  אותו גס-גוף וגס-רוח? בודאי אמרת: גס-רוח.  הבה אספרה לך על אודות האיש שראינו:  בנו של דין בעיר… בתחום המושב, ואמו  אשת חיל, חנונית, מפרנסת בני-ביתה בכבוד,  ברוח נקי, הבא מחנות לממכר מליחים.  כל הבית אך בנות, עד נולד הלה, ה“בן-יחיד”,  בן-זקונים מפנק, זעיר, מכיש בקרסליו,  צמוד לבטן נפוחה ודל-שוקים וקברת,  אשר פגר בלכתו והביא שנים לשנתו.  רק העינים הקטנות הביטו בבינה יתרה  תחת המצח הגדול, הנעטר שתי בליטות עצמות  לבנין גלגלתו הגדולה השטוחה כלפי הערף.  אפס בן-שלש כבר שרך את דרכו החדרה וידו  זזה ביד ה“בהלפר”, המאסף את עדר המלמד,  פסע מתונות, תבנית עכביש גמלוני, ומטה  בידו, לבוש מכנסים וסדק מאחוריהם,  מלא את כרסו הגדולה בתורה ובכל אשר מלא,  בנו של דין ודין בעזרת הבורא להבא.  עלם בן שבע עשרה שנה יבש וירקרק, כאותו  לולב דאשתקד, התהלך העלוי הנודע לתהלה,  פרח שעשועים לשדכן-המדינה, המחכה לשעתו,  גדל ויעל ויפרח, גאות אביו ואמו,  תקות חובשי בית-מדרש, קנאת אבות-אמהות.  פתאם שמועה בעיר, כי סטרו על לחיו ברבים  אביו הדין הזקן על חטא שחטא בקריאה.  ועברה גוררת עברה גדולה הימנה,  הציץ ונפגע, והיה ציוני – תפארת בחורים,  כבר ראהו מטיל ברחוב, בפרהסיה, עם בנות,  הוא מתוכח עם פרחי ה“בונד”: דנטיסטים ומילדות,  עם משלחיו הממחים, אדירי הלשון השנונה,  אש וגפרית בגרונם ופסוקים של פוסקים אחרונים.  פרחה עטרת עלויים, פרחה הנדוניה השמנה,  כסא-דינים להבא ותהלת רבנים גאונים;  ואותו הקבוץ העני, אשר ספחהו בארץ,  הוא לא ידע מה עלוי, מאי קא משמע לן שם זה,  אלא כנהו “אלוף”, על מה ועל מה, מי יודע?  נספח אליו השם, נספח ושוב לא עזבו,  אולי דוקא מפני שלא היתה לו סבה נכונה.  אפס הוא עצמו היה עבד הכלל בכל לבו,  אין לך קשי עבודה אשר לא נסה בו שריריו,  אזן לא שמעה מעולם שיאמר: זה כבד ממני,  מקדים בכל-מקום שאפשר ומאחר עבד, אם רק מתר,  על העבודה הרבה, שעמסה עליו ה“חברה”;  עינו אשר לא ידעה אלא צורת אות זעירה,  שורות שחורות על-גבי דפי הספר הנדפס,  נפתחו פתאם להנות מקרקע הפוכה-תחוחה,  מעניות, שחרת טרקטור כבד-מתכת;  מאותה יפעת-הפראים של דרך לא-סלולה, נתקלת  ברכס גבעות ונחלים, שותקת וערה וערה –  יד ידידותית מתוחה בין קבוץ לקבוץ משנהו;  פתאם נעורה לגוני עפעפי השחר המשכים  בתוך הערפלים החורים, הלנים בעמקי עמקים,  וחלל חזהו התרחב מקבול האויר הרוחץ  בצנת טרם-צפירה, ברן-יחד שכוי-הכפרים.  אי מזה נמתחו שרירים על-גבי עצמות עקמות,  וידו חובבת להכיר ולהשתעשע בכל כבד.  שנה חולפת ועוד שנים: זה בונה לו בית, זה נושא  אשה, לזה נולד ילד, והולך הכל ו“מסתדר”,  אפס לו, ל“אלוף” – אין למצא לו פנאי בשביל עצמו:  יש עבודה כשישנה, ובאין זו – אחרת מחכה.  אולי מצא גם הוא זמן לחזור אחרי אשה,  אפס פה כורים, שם זורים, כאן עודרים,שם נוטעים, שם דשים,  יש וגם בונים… זו שמחה! הקבוץ הולך מתפתח,  אומרים חברים: עיפת, כלומר: אחינו, זקנת;  כך בלא-יודעים, בלא-יודעים; מורידים הלה מן הכבד  כבר אל הקל, שלא ירגיש… למשק של נשים נתבקש.  הוא, הגבר היחידי, נתחבב על כל החברות,  הוא, הגבר היחידי, מרותו על כלן ממילא.  מה-שם ומי שם מנסה? רב ימים ואילו ידיעות  אשר רכש במשק – לו נעים וטוב, ויהי סבור:  רק באשר הוא הגבר – מטעם זה ולא אחר,  חן של גברים על נשים, לרבות “הרכות הצעירות”,  שכוי במדור הפרגיות או שלטן בהרמון פילגשים.  הן אך זקוקות למדריך, ולבו לב רוק זקן,  מלא אהבה לבנותיו, עד אפס מקום ל“אהבה”:  כלן חביבות ונאות, וכלן זקוקות לרחמים.  ומדי שובו לקבוץ, כי ילך בשליחות העירה,  איך זה לא יביא דבר-מה לילדות הקטנות, ילדותיו?  אינו חס על הממון, דרך אלופים הוא נוהג,  מפריש מעות קטנות ומביא להן מזרעוני  החמניות הקלויים או מן הפסתקין הירקים.    שער שביעי  א. הזמנה לחתנה   &gt;    &gt; שדר לי פעם הבחור הזמנה לחתנתו!  מתחיל אנכי לפשפש בכל מזודותי ומתקין  עצמי לכבוד החגיגה: הוצאתי הגלימה השחורה,  נוטל מכל כיסיה שירי גלילים לבנים –  של נפתלין דאשתקד ומכניס אגב גם צנצנת  אחת מלאה בנזין וצד כל רבב וכל כתם.  גם העניבה השחורה פורשת-כנפים כפרפר,  אף על-פי שאין חנה על אנשי-שלומנו, כידוע,  קבעו לה שם דג מלוח – על שם מה? השד הוא יודע.  אלא אני התרגלתי מאז (כד הוינא עוד טליא):  חתנה – נוהג חגיגית! ונכנסתי הפעם “צד חתן”.  באתי באבטו בשלום. ""החתן איהו? – איננו,  נסע הוא והכלה, ושנים מידידיו, למקום,  שמה יבוא הרב להכניסם לחפה, גם אותם,  גם עוד כמה זוגות בבת-אחת. המתנתי באין לי כל בררה.  ואהל פנו לזוג – עד לכשירחיב – ותהיה  דירה להם בתוך צריף, כלומר חדר להם לבדם.  נראה לי, עסקו הבנות קצת בקשוטו, בודאי  פנו, טאטאו, הרביצו הרצפה. על שלחן בתוך  כד המים, ופרחים מפרחי-השדה בו תקועים.  כמה עציצים מתיחדים גם ביתר הפנות באהל.  עמדה התיבה לצד כתלה וסדרת הספרים על כנה.  נכנסו גם סקרנים להציץ בו רגע: לי נדמה  חלין הכניסו – וזהמה. עומדים ממשמשים בעינים  מטה זו והכרים והסדין הלבן, המבצבץ  קצתו מתחת לשמיכה הקצרה והמטה הצרה.  ומן האהל יצאתי – אל תחת כפת רקיע,  הולך ומרחיק מאצל האולם והצריפים הקטנים,  בודד ונעזב לנפשי. ולעיני קמו חגיגות,  כל החתנות ראיתי בעודי ילד – שם הרחק.  הנה אנכי שומע את המנגינות הללו,  אשר שמעתי בחלל הגדול על פני הערבה,  אותם ה“פרייליכס” המלאים שובבות ותשואות וצהלה,  ועמק הצער הגדול– כל צער האדם בעולם –  צפון בקולות הדקים-הצנועים שבסתרי-דסתרי  קול מנגינת חתנים בתחום חיינו – היהודים,  אשר אי אפשר להצפינו בצלצלי תרועה ושמע.  חלין! חלין וחלין! האמה טובעת בדמיה,  אין לך יום ולא ישמט גוש-קרקע מתחת רגליה,  אין לך יום ולא יצר עליה אפיריון שמיה,  אין לך יום ולא יקצצו בענפיה הצעירים,  הרס מדינות וכליון קהלות ושמד של משפחות –  איה איפה השמחה על כל קן, שהולך ונבנה!?  לחליה חדשה בגופה של אמה הולכת גוססת?  איה עיניך, רבי יהודה בר עלאי? איך?  למה אינך מרקד אתלת, מר שמואל ברו יצחק,  כנגד חתן וכלה? אני לא ראיתי שום דבר.  חלין, חלין וחלין! – חתנה? מה נשתנה…?  אך כשהתחילה הכלה עוברת מזרועות לזרועות  כל חברותיה בנשיקות, נדמה לי רגע כאלו  רעד דבר-מה בפניה ועיניה פתאם רטבו.  רק אנכי המשכתי בדמיוני את החתנה, כאלו  הולכה ונעשית שמה, במרחבי שדות כקדם,  ברחבות לב ובנדיבות, בחג של נשמה יתרה.  וחתנת משפחה – חתנת הסמטה, לכלה.  וחתנת הסמטה – חג חתנתה של עדה.  וחתן דומה למלך, וחן של בת-מלכה על כלה,  לקול מצהלות כלי-זמר משתתפים בכל נפשם ומאדם  באותה חגיגה הדורה, שהמה גם המה קרוביה,  סבתות מפלגות היוצאות “במחול הכשר” עם כלה,  תבנית גפן אדרת הכבדה באשכלות ברוכות,  סבתות מקפות בנות ובנים, נכדים ונכדות,  כלות וחתנים, גיסים וגיסות, שלשים ורבעים,  לקולו של כנור מתפנק ותרועות חצוצרה חצופה,  טנבור מפקד בגערה וחליל של עץ מתיפח.  כנור זה, אתה יודע, כמוהו כמונו בעולם,    ב. המקהלה   &gt;    &gt; אמות העולם אינן אלא בחינת מקהלה  אחת גדולה ונאה לפני קדשא בריך הוא!  נאמר: מקהלה הגונה, שאין לה תביעות מרבות  או מיחדות בענין חכמה יתרה ועלאה –  כנוהג בעולם כלי-זמר: היא אינה מרימה ידיה,  אם לא הרים מנצחה את מטה-המנצחים בידו.  אפס אותם המנצחים – אוי לנו מאותו המטה  אשר בידם לרצונם! אוי לנו מהם ומזדונם!  וכל הדם הנשפך מאז ומעולם ואשר  עתיד ועומד לשפך, לא נשפך אלא לצרכי  אותם המנצחים הגדולים, הקטנים וזעירי-הזעירים;  כי עליהם ועל כיוצא בהם בא הכתוב  לאמור: “יפתח בדורו כשמואל בדורו”.  וכל העולם איננו אלא בחינת מקהלה  גדולה, עשירה בנגינות וכלים מכלים משנים,  להיות שיר אחד נאדר לחיי עולם ועולמות,  וכל האמות אינן אלא הכלים, כלי-זמר.  אזנך הט לשמע, פתח את קורות הדורות.  הקלריניתא68 – איטלקים! רוויה הגיגי-אהבים,  צערם של יוצרים וחולמים ובנות-הד מימים עברו.  אש כסופים מקדם, מתחטאה, מתפנקה כנגד  יצר השמש החם ויצר ירח מדיח,  וחלומות, שחלמו כהנים בערפלי-הלבונה  ורועי-עדרים מתנבאים בדמדומי-ערבים ואמש.     צרפת – קרנית69 צוהלת מתוך צליליה הבהירים,  מלאה שובבות רעננה וצעירה בתסיסת דמיה,  קסם תרועתה הנהדר משתפך בשפע חנני.  צחה שירתה, מנצנצת וצלילי-ברקת צליליה  לסנור עינים, ואחת מששים של קלות-הדעת,  זיקי גאוניות יורה על סביבה, בהם תשתעשע.     רוסים – מפוחית של יד70 כבדה בנגינות וקולות,  רחבת דיפזון נשובה מרוח גדולה,  ספוגה ילל סערות-שלג וקטרת רחב ערבות,  ריח שרף יערות-בראשית וריח הדגן בדיש.  בהגה מטרטר על-גבי מנענעי-מתכת נוקשת  נתפס לקינת-עולמות וכשף פראים בכנפיה.     שבטי גרמנים – חצוצרה71 חשולה-נגודה בנחשת,  קרה ומלאתי און, משיחה גזרתה ברבים,  לחש אכזרי תצניע עם לחש גחלים מתחת  שלג-תכריכים וקרח, בו קפא זעם קדמוני.  בבנין קוים ישירים לצו ערירי ללא-רחם:  פסגת קולה השאגה, שאגת חית-מתכת.  בריטים – הקונטרבס, הגדול מאחיו בכלים,  קולו לבדד יריע, לעתים רחוקות יריע,  הוא האחד, כבד-כח, המהסה הרבים בנהם:  שאגה כבושה, – זו כחו, מילל סופות ימים רחוקים,  הגה-נגידים עמו, קצר בנין-הברות ורב-רמז, –  כובש רעמו כי עז ובנהם אריות יתפרץ.   ילדי פולניה – ויאולה,72 ולבבית שירתה נובעת,  המבליגה על אבל ומגהה בצער הכבוש,  ברנן-גאוה תכסה על יאוש אכזרי ובכי,  באמץ לב-גבר תתנה עולתה מדורות מקדם.  בנעם מקסים בן-כשף, בגלגולי קפריזה ילדותית,  פתאם תסער בסער שגעון מרתק לקצב.   אנו היהודים – הכנור,73 שאין לך מקהלה בעולם  אשר לא יבכה בסודה ולא יתיפח בשאונה;  גם כי יריע במצהלה ובשגעון-גילה יתפרץ,  קולו הדק – בתוך תוכו נימה חנוקה רועדת:  קינה מדורות לדורות – כאן פוסקה וכאן אך מתחילה  תפלה מכליון הנפש אל אפק לא-נראה שואפת.  … וכך אני הולך ונזכר – בהלולי שכנינו הגוים,  זכר את הכרכרות הטובות המשוחות צבעונין,  צבע תעשית מינץ יקירנו החובב את הינה,  ה“ניטיטשנקות” המלאות מרעיו של חתן העוברים  בחוצות הכפר בגיל ששון, בתרועות צהלה ודהרה,  וראש-המרעים לימינו, לבושים חגיגית וסרטים,  ואת הכרכרות המושכות בחורות עדויות צבעונין  אוקראיניות שזופות עם חומות עינים מבריקות,  שרות בקול, מעמדות, מנגינות מסביב לכלה,  בראשן על דוכן כרכרה יושבת משתחוה לעמת  כל המסתכלים בשמחתה, ובידה “צפור-הסלת”,  אשר תעניק לכל אלה, שהזמנתם לשמחה,  עד שנזכרתי, כמובן, גם בחתנת דבורי.    ג. חתנת החתנות   &gt;    &gt; מלכה נכנסת לחפה! מלכה בת-מלכה מיחסת,  בכורה בת-בכורה, כי מלאו ימי מרוקיה  כדת הנשים וכדין, מסרת עדן ועדנים:  ימים בדונג המור, וימים בדבש הכורת,  ימים בבשמי כל-עץ; ובאותם תמרוקי הנשים –  ריח הפלאים, שנודף מגופה הרענן, המלא  כח ויפי עם גמר אביבה ותחלת הקיץ,  כאותו היין הטוב הממלא כוס-זהב נבחרה  על כל שפתה ואין שום מקום לטפה יתרה.  עשר הנה בנות-מלך אסורות בתאים הרחבים,  חמש מאות אבירים, ששה-עשר אלף הגלם,  עוד ארבעים אלף – דירות עדן בחתולים,  ועלמות אין-מספר עמלות בשדה וכורת,  אחת היא המלכה הצעירה, הזקופה, הנאוה,  אחת היא לכורתה, ברה היא לאמתה.  חמש מאות – כל זכור הכורת, כל בחור בדבורים,  בה נתקלים יום יום, אוירם אוירה ינשמו,  אינם מרגישים בה כלל, עינים להם ולא יראו?  שלשה-עשר אלף עינים מזה ומזה לכל אחד,  עולם ומלאו הן קולטות ואותה המלכה לא יראו?  גם לא ירגישו בכלה ובריחה הנודף, המשכיר,  גם לא יריחון? ושבעה ושלשים אלף ושמונה  מאות כוכי-הרחה למשושה ומשושה בראשם.  אולי ריח כורתה, ניחוח שלה המיחד,  הוא שמצטרף לריחה להכיר בכלה-באחות.  ריח מיחד, המזהיר מתוך משמעת של דורות  על אסור זווג בזו, לשם שכלול זווג מסתורי  זרע בזרע לא-לו: קרוב לא יקרב להפרות, –  חק תורשת קימת בממלכת החי והצומח.  המה באמצע שמים שופכת בשכרון שגעונה  חמה על ארץ עיפה ומעלה אד – צעיף תכלת,  נתלית עומדת במרום, יוקדת, נמסה בלהב,  נתלית מבזבזת אוצרה – אוקינוס להבות – הפעם.  מתה הרוח בשדה, האילן כי עלפה לא יגע,  דהה-דהה רקיע מלהבות מלכת-שמים,  חור ושמם-שאיה ללא סמן קל של עננה,  כל אשר נשמה באפו נסתר מחציו של שמש,  אל אלהי השמים. מה-יאבר פרס ואין טרף?  עיפו לחומי הרשף, פתחו הפרחים גביעיהם  צמאים לאויר. בדממה אך שירת-הזהב נשפכת,  שירת הדבורים אך היא, כי הנה לא פסקו ממלאכתן,  הנה עסוקות-עמלות, משחרות לאבקת נצנים,  לאותו נקטר-הצמחים הנועד לדבש ולדונג,  טסות מפרח לפרח, פורשות כנפים, – והזכרים  הוזים נתלים בפרחים מתוך צפית אהבים.  וכשתגיע השעה הגדולה למעוף נשואיה  צפור לא ציץ בעץ ועוף לא פרח ברקיע,  שור לא געה בכר ונשיאים לא עפו במרומים,  עצים לא אמרו פטפוטם, האויר לא הזדעזע,  אובל-מים לא דובב – כל העולם הגדול  שותק ומחריש על כל בריותיו הנאות, – אז תצא  ממחשכי אפלת-ענבר גוססת בכהה.  פעם ראשונה עיניה נתקלות בעולם הגדול,  סופגות תכלת מרחביה ושותות ירק מרגיע,  ירק של אילן ועשב, נכוות באשו של פרג,  כשופות מורד-הרדפני או כהות מלבן יסמינים,  יש אשר תרג ילטפה בלהבו, תכל-רך יעודדנה,  או שהסגל לה יקסם, נוסך עליה העצלה.  אויר של שדה בא נכנס בסמפונות ריאתה הגדולה  ובסבך כל קנוקניה, האויר הנקי משפע  ריח כורת וחמה; והולכות האונות וגומעות  גמע וגמע עמקות עם נשם אלפי צנורות,  מצית קלוחי דמיה ומתחיל הדם מרתח.  ככה תצא המלכה על מדף-המעוף, תסתכל  באשר סביב למדינה, בה עתידה היא למלך, –  הנה פה אילן, שם גדר, כורת ממולה עוד אחת,  למען לא תשכח בבואה לאחר מעוף-כלולותיה.  שוב תסתכל: נכונה נצבת חפתה הרמה,  חפת התכלת הפרושה אל ארבע רוחות שמים,  רקועה-מתוחה אין קמט, אין קפל, אך תכל שבתכלת  מרום על כל, ולאין גבול, וסרח שולי הארג  קדמה על רכסי ההרים, נגבה על קצות הערבה,  ימה על חולות צהבים, צפונה על קצוי השפלה.  נצבה הכלה-המלכה, משקיפה על פני כל ורואה:  הנה בחורי החמד נפוצים על פני כל הככר,  כלם אבירים-גבורים במבחר ימיהם ואונם,  קסדה עשויה פניני-גמלונים נפלאות משחירות  עוטרה לראשם הנאה, ושתים נוצות-תפארה  רמות מסתעפות מעלה, מרעידות משפע של חיים,  שריון קשה-דפן ושקוף מחבק לגויה הצעירה,  חלצה הולמת עשויה קטיפה צהבהבת לחזה,  פרוה שעירה מדבללת מתוחה מתחת לחלצה, –  היא החשוקה האחת, בכורי אהבתם בשבילה,  המה מעולם לא חבקו חיק-זרה ולה ראשית אונם,  נקבצו באו מכל הכורות, לה יכמה בשרם, –  נפש תחת אהבה לה יתנו, אליה ינהרו.  מי כמוה בכלות כלה, שכלה חשוקה?  אותה מחפשים אדירים, גבורים רבבה, עיניהם  תרות חלל השמים, שמא תגלה הכלה.  פתאם נתקה ממקומה בפרוש כנפים של זכוכית,  זורקה את עצמה כלפי ספיר השמים ועולה  מעלה ומעלה, מתנשאה וכבר מנסרת בתכלת,  עולה שכורה משפע האורה הגדולה, המכהה,  תרום שתוית עתרת האויר הצח והבשם,  תסק על כנפי אהבתה – ראשונה ואחרונה בחייה.  אפס כל זכור הכורת כבר ראה בהנשאה ממריאה,  הרגיש בכלה המלכה ובכשף כל תמרוקיה,  ועלה זה אחר זה, מחנה כבד אחריה,  נמשך מאצל השיח, העץ והפרח וכל גבעל.  מקום שישב שם הוגה געגועי אהבתו,  תבנית צעיף של סלסלה גדול ויקר, מרקם  זהב נקדות נקדות, מתנפנף-מרפרף באויר,  כנף וכנף לכאן, כנף וכנף להתם;  תבנית עב-קלה זהבהבת, הגבה תגביה שמימה,  כאשר תהיה בערב ולאחר חמה נסתלקה,  אחת יחידה ושטה, הולכת וכהה בשחק.  בת-קול יוצאת ומכרזת, דוברת לזכור ואומרת:  ""מי הדבור אשר תש, החלש, החולה במחנה –  ירד וישב לכורתו, פן ילא ואחר ישיגנה;  מי הדבור הזקן ומי בעל-מום שבמחנה –  ירד וישב לכורתו, פן יצנח ואחר יכבשנה;  מי הדבור הרזה משבט דל ואין-כח –  ירד וישב לביתו, פן יפול ואחר יקחנה"".  ויספה בת-קול על אמרתה: ""מי הדבור אשר ירא,  מי רך-הלבב במחנה – ירד וישב ולא ימס  לבב כל אחיו כלבבו, כי בחייו הוא ימהרנה,  כאשר צוה לו בעל-דבור אלהי הכורת!""  עב קלה מרחפת ועולה, מתנשאת ודואה שמימה,  עולה מתנוצצה, כאלו נוערת טללי-זהבה;  חבר אבירים מנסר בחלל תכל-התכלת בעקבות  מלכת ממלכת-הדונג לדבקה בה אך הפעם.  תבנית פרכת בשחק, ידים מסורות רקמוה,  קבעו בה הרבה נקדות הזהב הטהור, למען  תיף בהדרה והיתה משרה השמחה על מביט.  נקרעה אותה פרכת וצונחים קרעיה למטה,  מטלית נוגעת במטלית ובנות-קרע נופלות ויורדות,  כנופיה מתפרדה, ושוקעים אחד אחד אבירים.  אולם המלכה, היא דואה, וסיעה קטנה אחריה,  הולכה ודלה – אך טסה, לא נשארו בלתי עשרה.  הנה המלכה מאטה מעופה, כאלו מהססת…  אולי הכירה האביר הנהדר, האדיר בכלם?  הולכות ורפות כנפיה, עוד רגע והוא ידביקנה.  והיה ברדת המלכה אל מפתן כורתה וראו  שומרות-הסף והזדרזו ופנו לה דרך לעברה,  בחצי-גרן נצבות, נרתעות, משתחוות כנגדה.    חתימה  גם אלה דבורים   &gt;    &gt;... ועוד מה-לו אוסיף ואמר: אנו הקטנים, הפעוטים,  בורים ועמי הארץ, אנחנו קטנו-קטנו.  אין אנו יודעים באמת, איך לעמד בפני הגדולים.  נחוץ לנו פטרון, האחד שימליץ עלינו במקום  אשר יש שם להמליץ: כי אנו, טפשונים, דלנו.  אשרי ה“חסיד”, שיש לו “צדיק” בארץ לעזרה,  גזרה רעה יכלה, ושמי-השמים לו נענים.  שכני – הני “חוחולים”, שהיתה להם אם-קדישה,  לבה, לב-נשים, בודאי שהיה מתרכך מדמעה  או לנר-שעוה דקיק, שהיו מדביקים למסגרת  דמות-דיוקנה מתוך אמונה רבה וחמה.  על אחת כמה וכמה שיש לכל אחד מאלה  גם פטרון משלו בשמים. שהוא בשמו ידגל.  יום תחית מתים כי יבוא, וכל האיונים מתכנסים  סביב לאותו איון, שנתן הוד שמו על שם כלם,  קהל עצום מאד. וגם אותו “קדוש” העלוב,  אשר אך פעם לארבע שנים יחגו את זכרו  (שנה מעברת בלבד), גם הוא יזכה ויזכה בשעתו  לשפעת קלגסין משלו – כלומר, רצוני להגיד:  כל ה“גויים” להם מליצי-ישר על בניהם.  אותו אבא אנטוני לו היו פטרונים נוספים:  פלור ולאור מגנים על מכלאות צאנו וארותו,  שנים, זוסימא וסבבטי, ממנים על כל המכורות;  היה מדליק הנר כנגד איקונין של אלה,  נעשה חביב עליהם… אינני יודע עד היום,  אם לשכנינו הערבים גם המה יש להם קדושים  מגנים למכורותיהם.  אני, שאנכי יהודי  פשוט ואין לי “קדושים”, ואין לי איקונין בפנה,  אחד מהני “חסידים” של ערבות טבריה, אשר  אין להם “צדיק” ואינם מעלים מסים ל“חצר”,  כל חסידותם על אותו סדור התפלות בידם,  וכשהם פונים אל אבא רבון-עולמים, משיחים  לו דאגתם מספר התהלים, מחירו שתי פרוטות,  דפוס האחים והאלמנה שבוילנה הבירה הרחוקה,  כורכים הם את הדפים בין אצבע לאצבע, ותצא  פנה קטנה להם, כדי להתיחד עם קונם, –  אין מתוך ביניהם… אלא ששוב אני חוזר:  מדה טבועה באדם, לכשהוא צריך לדבר,  לעמד לפני גדולים, העומדים למעלה הימנו –  למצא לו גם מתוך, למען לא תקשה מרותם.  אולם יהודי כמוני, שאין לו אלא זכות אבות,  עמי הארץ כמוהו, שקימו יהדותם בשדמות  טבריה, ‘רבתי’, בפלך “לא חפה לו וקדושין”, 74  זקוק אני – אוי לי אוי! – למישהו תקיף העומד  לעזרה לי ובצר.  סבא-מחרשתא, לו היתה  “קפת מאיר בעל-נס”; אני לי בחדרי מכחילה  “קפת קרן קימת”, יהא פטרון לי אוסישקין.  פרוטה ופרוטה, כלומר: פיאסטר ופיאסטר, שזורקים  בנדר או בלי נדר, תצטרף הפרוטה לפרוטה,  מעשה אותן הדבורים, טפה לטפה וגומר,  עד שתצטרף לחלה. ולא זו בלבד, אלא אלה  עושי רצונו שלו, של מנחם אוסישקין – סברתי,  דבורים חרוצות גם הם. מזמזמים הם בכל העולם:  פולין, אמריקה, ליטא, עד אפריקה חדרו והדו,  קוראים מכריזים על פרוטות, – עד שיביאו הללו  טפה מתוקה אל אוצר הקרן פה ירושלים,  תבוא הברכה עליהם, וברכה רבה עלינו  ועל כל ישראל במהרה בימינו, אמן ואמן.  &gt;      תל-אביב תש""א       Molasse.  ↩    Mergel.  ↩    Tortiär.  ↩    Brombeere.  ↩    Buchweizen.  ↩    Samerkirsche.  ↩    Cyclamen.  ↩    Erdbeere  ↩    Salbei.  ↩    Wespe.  ↩    Dasypoda.  ↩    Prosopis.  ↩    Osmia papaveris.  ↩    Osmia rubicola.  ↩    Osmia bicolor S.  ↩    Bombus terrertris.  ↩    Bombus agrorum.  ↩    Bombus lapidarius.  ↩    Mellipona.  ↩    בפי ההמון הרוסי – בקבוק–י""ש שהמונופול עליו היה בידי הממשלה.  ↩    כנוי גנאי לאנשי אוקראינה.  ↩    משקה קר, עשוי מלחם מחמיץ, חביב על ההמונים ברוסיה.  ↩    דבש של פרח השטה.  ↩    גוש ברזל  ↩    Rostra, את חרטומה של אנית מלחמה היו מצפים בברזל לנגח בו את ספינות האויב.  ↩    במלחמת אקטיון (Actium) הכריע אבגוסטוס קיסר את מתנגדיו.  ↩    כנראה, שבאחד החרטומים התישבה עדת דבורים, וזה שמש למשורר אמתלה לאמר, שגם כלי–זינו של האויב מביא ברכה לפי צו שלו.  ↩    Unbewegliche Wabe.  ↩    Glockenkorb.  ↩    Walzenkorb  ↩    Bewegliche Wabe.  ↩    Dzierson's Stäbchen  ↩    Verlepsh Rahmchen.  ↩    לוח היוצא מתחת לחלון.  ↩    כומר, 256–336, אבי הכפירה בכנסיה (אריאניזם, פעל באנטיוכיה ואלכסנדריה.  ↩    Torf.  ↩    Schwarmfänger.  ↩    Fangbeutel.  ↩    Weiselkäfig.  ↩    Welselzelle.  ↩    Weiselfänger.  ↩    Rauchapparat.  ↩    Futternapf.  ↩    Tränke.  ↩    Flasche.  ↩    Stichel  ↩    Walze,  ↩    …..ction (ההערה המקורית קטועה במקור המודפס – הערת פרויקט בן–יהודה)  ↩    Honigschleuder.  ↩    Meissel.  ↩    Schöpschaufel  ↩    Wandschabef.  ↩    Spritze.  ↩    Drohnenfalle.  ↩    אבן מורה דרך  ↩    Ocker, oxpa.  ↩    ענפי עץ יבשים  ↩    Saturei.  ↩    שם נהר בקרים, שעל מעברותיו נלחמו הצבא האדום והלבן בשנת 1919.  ↩    דבורה פראית  ↩    ערבות אמריקה הדרומית (ארגנטינה).  ↩    חיה שלפני המבול, בתקופת הדיל וביון, באמריקה הדרומית; ממשפחת העצלים הענקיים, שבעה מטר' ארכה.  ↩    נהר באמריקה הצפונית.  ↩    חיה שלפני המבול, ממשפחת הדיגוזברים (לטאות האימים), 22 מטר ארכה.  ↩    Termite.  ↩    סיסמת הצבא הלבן של דניקין היתה ""אחת ובלתי–נחלקת, הכונה לרוסיה – единая, неделимая  ↩    מקומות שבהם נערכו פרעות ביהודים בידי צבאות דניקין.  ↩    Klarinette.  ↩    Cornet à piston. Kornett  ↩    Harminuica. Zieh–, Handharmonika.  ↩    Tromba.Trompete.  ↩    Viola, Bratsche.  ↩    Violine. Geige.  ↩    לאחר שכבשו הרוסים את דרום–רוסיה מידי הטטרים, לא היו מקפידין על הנשואין, ובלבד שיתרבה הישוב, ומשום זה קראו לו “פלך בלי חפה וקדושין”  ↩           ",0,1,3,4,0,1
"   	 	 	    [ואתפאר אזי בה] / ר' יצחק אבן-כלפון  …………………….       ואתפאר אזי בה על- יריבי,    ואכר- בה פני כל- נאלחים.    עדתנו מאד ששה ביום זה    בזה השר מצמח- טוב צמחים.    ( 5 )   והנינו בש[ור]נו, גדלת    נשיאנו משיחנו, משיחים.    יקבצו מפזרים בימיו,    וישובו אלי עירם נדוחים.    ולפניהם יהי עובר, מברך    ( 10 )   לכלם, כאבותיו המשוחים.    וכל- צריו – יהרגמו, טבוחים    כצאן ציון בלילי הפסחים.    תברכו, ידידי, כלכם, יום    מקבצכם, עדי נצח נצחים,    ( 15 )   ויתן- חן לעבד, שלבבו    ונפשו אחריכם נארחים.        ",0,1,1,1,0,0
"   	 	 	    (משירי שובערט)     מדממת הליל עמך אשיח  לך תרן בת שירתי;  בעזובת החרש תחת השיח  באי אלי, רעיתי.  שם הזלזלים ינועו ברוח  אל אור סהר מנגד;  אל ינע לבך, אל נפשך תשוח  מפחד בוגד בגד.  קול התורים שמעי בסבך ישירו  אך לך הם יתפללו;  נעם קול בכים עלי הם יעירו  בעדי רחמים ישאלו.  דאבון נפש אוהבת ידעו המה  גם כליון העינים,  ובקול מנגינתם כי כה נעמה  ימסו כל לב למים.  ירך נא לבך, יכמרו רחמיך,  הואילי ושמעיני!  ברעדה וגיל אוחילה עליך  באי נא הצליחיני!!          ",0,0,2,3,0,0
"   	 	 	     קול מנסר: החרגל  מבין חציר יתן קול:        ""צאו, חרגלים, צאו כרכרו,  זמרו לאלהים, זמרו!        איש מכם באשר יכל –  במצלתים ובמחול!        איש בדשא אל יסתתר, –  מי כרעים לו – וינתר!        יענה כל־הנמצא פה:  ברוך הוא וברוך שמו!        ברוך אל שנתן לנו  את־הקיץ ושמחנו!        וערך לנו משתה שמן –  לשבע ולא לרזון, אמן!        ",0,1,3,4,0,0
   	 	 	     בתולות על שירתן וכנור על נגינתו    לעלז היום בחתן יצא מחפתו  היכל כבוד כלו ואברת שדי צלו    צאו וראו קהלו כעטרה שעטרה-לו    אמו ביום חתנתו  יורש משרת יולדיו אהל נאמנו יתדיו    וגם הוא הוציא חסדיו וכבוד עשה עמודיו    ונדיבות רפידתו  מקנאיו יאמרו אשריו בשלמו לאל נדריו    כי ימלא מקום הוריו ובחצים מבני נעוריו    ימלא את-אשפתו  כזאת תהיה משאלת בית והון וממשלת    ואשת נעורים משכלת ויותר מזאת לתוחלת    יי הוא נחלתו  זמנו למלאת תאוה ראשו משוש וחדוה    וסופו אחרית ותקוה ולהיות סכת שלוה    סביבותיו סכתו.          ,0,1,1,1,0,1
"   	 	 	     תועה תועה עמי בנתיבות דת ודע    מעגליו נלוזים, ארחות עולם הוא פורע:    חקים צדיקים ונכבדים ירמס ברגל    וכל־חק קל ודל יוקיר, ישאנו על־דגל;    כן משפט בת־עמי (לא אבוז כי זקנה)    במצלה תשליך כל־פשע בראשית השנה,    כאבן אז ירדו עונות מנשוא כבדו,    לא יעלו נצח, לא יזכרו יפקדו    וחטאים קלים כמץ רק הם על יצופו    וכצפרים עפות לעיני בת־עמי יעופו!!        ",0,1,3,4,0,0
"   	 	 	     לנו כטל תהיה, / נפרח כשושנה.  ימלא פינו שחוק / ולשוננו רנה!    ארח מני עושי / ויגלה מחסי,  מי רוש מלא כוסי, / גם לענה עסיסי.  אאנק בכף תופשי, / אצעק ביד חומסי;  מרב שיחי וכעסי / דברתי עד הנה!    בכלי מצודתי / נפלה יחידתי.  עברה ישועתי / לראות ברעתי.    אקרא בדלותי / אל אל אילותי:  קומה בעזרתי, / החזק מגן וצנה!    רחמיך נאמנים – / החדשים כישנים,  מליך נתכנים / עם אבות גם בנים.    שובב שבית אמונים; / אז יאמרו כל מונים:  אבן מאסו הבונים / היתה לראש פנה.    מתי ‘כרם חמר’ / לבת אשר שברה  על צורה יאמר? / כי כן דבר צורה:  'לילה ויום שומר / אהיה – ותם צירה!  ואני יי נוצרה, / לרגעים אשקנה.'        ",0,1,1,1,0,0
"   	 	 	    הפרח / , תרגם דוד פרישמן       פרח אין-ריח, אף-יבש וקמל    ונשכח בספר פה עיני תראינה –    אז רוחי בקרבי מה-הוגה, מה-עמל,    ובלבי מה-רבות מחשבות תהמינה:      אי פרח? ומתי? מה היה אביבו?    ההאריך לפרוח? ויד מי קטפתו?    הזר אם איש מודע באבו החריבו?    אף למה יד איש פה בספר שמתו?      הלאות ומזכרת לפגישה בנעימות,    או זכרון לרעים נפרדים בשער,    או שריד להלך הנודד בישימות    בדממת שדה ובצללי יער?        ההוא או אם היא עוד בחיים חיתם?    ואיפה הם עתה ומקומם איהו?    או אולי כבר קמלו, כבר יצאה נשמתם,    כפרח הלז פה, שכבר בא קצהו?        ",0,0,2,3,0,0
"   	 	 	     — — ∪— — —∪ — — —∪ — // — — ∪— — —∪ — — —∪ —    תטה כמו תמר בסנסניו1, ותת־ נשא כמו ארז, ותסב כצבי2,    לשבות, בהתנופף והתרומם, לבב שרים, ולא נסו3 הליכה בשבי4.    אמר: ‘חבי רגע’5 לנפשך, בעבור תחיי —ולא תשמע ולא תבין חבי6    אם שלחוך לרבב7 לבבנו בעת תתנפלי — לבי בראש כלם רבי8!            כמו תמר בסנסניו – על פי שיר השירים ז ח־ט: זאת קומתך דמתה לתמר…אעלה בתמר אחזה בסנסניו.  ↩    ותסב כצבי – על פי שיר השירים ב יז: סב דמה לך דודי לצבי. פעם תטה העלמה כמו תמר בענפיו ופעם תתנשא כמו ארז ופעם תברח כצבי.  ↩    ולא נסו – על פי שמואל א יז לט: כי לא נסה.  ↩    לצודד בהתנופפותה ובהתנשאותה לב שרים אשר לא נסו ללכת בשבי.  ↩    חבי רגע – על פי ישעיה כו כ: חבי כמעט רגע.  ↩    אמר לנפשך: התחבאי לרגע עד יעבר זעם, למען תשארי בחיים, אולם אין נפשך שומעת ולא תבין להתחבא.  ↩    לרבב – לירות חצים, לפלח.  ↩    רבי – ירי.  ↩           ",0,1,1,1,0,0
"   	 	 	     בזה יום האביב  שנפל בחרף  טוב כי נשב דומם אל החלון  ונרא בעוברים.      כצעיף חורור ושקוף  הן נטוי השחק  על ראשינו,  ומסור ומנחם ללבבות  בצבעיו השקטים, הצנועים.      אמירי העצים עודם ערמים  וחומים הם. זעים לא זעים  לארך הרחוב.      מגבעות נערות  סגלות או כחלות  נראו אך היום לעינינו,  וגיל פורח חרישי  על כל פנים.      אף חולה קם היום  ממשכבו  ותקוה ערבה  עוברת את בשרו.      בזה יום האביב  טוב כי נשב דומם אל החלון.     וינה, 2.1.1921       ",0,1,3,4,0,0
"   	 	 	    חילים אלמונים /  (“יאיר”)  הימנון המחתרת     חילים אלמונים הננו, בלי מדים,    וסביבנו אימה וצלמות.    כלנו גיסנו לכל החיים:    משורה משחרר רק המות.        בימים אדמים של פרעות ודמים,    בלילות השחורים של יאוש,    בערים, בכפרים את דגלנו נרים,    ועליו: הגנה וכבוש!        לא גיסנו בשוט כהמון עבדים,    כדי לשפך בנכר את דמנו.    רצוננו: להיות לעולם בני-חורין!    חלומנו: למות בעד עמנו!        בימים אדמים של פרעות ודמים,    בלילות השחורים של יאוש,    בערים, בכפרים את דגלנו נרים,    ועליו: הגנה וכבוש!        ומכל עברים רבבות מכשולים    שם גורל אכזרי על דרכנו;    אך אויבים, מרגלים ובתי-אסורים    לא יוכלו לעצר בעדנו.      בימים אדמים של פרעות ודמים,    בלילות השחורים של יאוש,    בערים, בכפרים את דגלנו נרים,    ועליו: הגנה וכבוש!        ואם אנחנו נפל ברחובות, בבתים,    ויקברונו בלילה בלאט,    במקומנו יבואו אלפי אחרים    להגן ולשמר עדי עד.        בימים אדמים של פרעות ודמים,    בלילות השחורים של יאוש,    בערים, בכפרים את דגלנו נרים,    ועליו: הגנה וכבוש!        בדמעת-אמהות שכלות מבנים,    ובדם תינוקות טהורים,    כמו במלט נדביק הגופות-לבנים    ובנין המולדת נקים!        בימים אדמים של פרעות ודמים,    בלילות השחורים של יאוש,    בערים, בכפרים את דגלנו נרים,    ועליו: הגנה וכבוש!       נבי-מוסה תרצ""ב       ",0,1,4,4,0,1
"   	 	 	         ״האמת הדבר כי יש בארץ  עזים עזות־נפש הפורצות פרץ  ובזאבים תשלחנה יד לגעת?״ –  כה שאל זאב קטן את פי אביהו,  ויגער בו אביו ויספק על פיהו:  מי ספר לך זאת, נער חסר דעת?  עזים קמות בזאבים! איהו העדר  יעבר חק־עולם וישנה הסדר?  ״רבי ספרה לי בהיותי בחדר  – ענה הזאב המכה בנפש נאנחת  ויתגרד בקרחת ובגבחת –  אף אמר כי בארץ עוץ נמצאו  ובשם איוב לבעלימו יקראו״.  – איוב?! – קרא האב בשחוק – הוי גלם,  איוב לא היה ולא נברא מעולם!      איוב לא היה אך עזיו נמצאו,  גם עוד עד היום בינינו יראו,  אך לא בקרנים ינגפו  ובצד ובכתף יהדפו,  כי אם יטילו גללים  על עלים בלים,  וחקוק על מצח אלה השעירים:  ״מצדיקי הרבים – וגאונים אדירים״.          ",0,1,3,3,0,0
   	 	 	     השר בעז הרם ימינך / ותפש בציצת ראש זמנך    וכבש ילדיו לעבדים לך / כי נכנעו לפני גאונך    יצא להלחם בך אכן / יצא אלהיך לפניך    ויעמד לריב ושרית / עמו ועם אישיו באונך    ויהדף צבאי כזביו כי / ערכו לעמתו אמוניך    קשר צניף הדר עלי ראשך / ורביד [שר]רה על גרונך    כי יקרה נפשך בעיני צור / דמו מ….[ניך]    ויעלה שועך באזניו כי / ערב נעים קולו באזניך    ויעמד מליץ בישרתך / וזכות מקדשיו זקניך    ויצו רפואה לעצמיך / תהיה לרקבון למוניך    לבשו ידידיך לבוש [ששון] / ויסחבו כנפי רנניך    ..ה יצלח דרכה ואל יהיו / רוע[ים] בני נכר בצאנך    ינחם בתם לבב להשקותם / מנהרי נחלי עדניך.        ,0,1,1,1,0,0
"   	 	 	    מחברות עמנואל /     מחברת שישית     אמר עמנואל המחבר:    הייתי עם השר בימי חרפי במושב אנשים נבונים    בחורים וזקנים    מדברים מאדות המדות החמודות    והמליצות הנכבדות    ומפארים השיר וחין ערכו    זה אומר בכה וזה אומר בכה    מי יהלל שירי חכמי ספרד    ומי יאמר כי ספרד עלה שמים וירד    ומי יאמר כי מליצי רומי הם במורד    ומי יאמר כי בפרובינצ""ה תחנות    השירים החמודים והמליצות העדינות    ומשירי חכמי רומי כלם קוראים בגרון    מעות לא יוכל לתקן וחסרון    לא יהיה להם זכרון    ואני הייתי בכל זה מחריש    ולבי כנחש ישך וכצפעני יפריש    ושם נקרה אויל משריש    מבני פרובינצ""ה בהמה על צורת איש    יביע שמן רקחנו בהבליו ויבאיש    ואבני אלגביש יקלע    פלג יי לשונו ובלע    יעתיר עלינו מלים    ילעג ואין מכלים    יאמר מה תתהללי רומי בעמקים    הנה בפרובינצ""ה צנתרות השכל החן מריקים    רפאים יחשבו אף הם כענקים    שמה ישבו כסאות    ללבות הנשאות    ובכל מערכות המשררים והמליצים    נחנו נעבר חלוצים    נחנו חגורי אפוד המועצה    נחנו ראשי אלפי השיר והמליצה    בכל הארץ יצא קו הודנו    מי זה אשר יעמד בסודנו    ומי כמונו ומי יועידנו    לנו משפט הגאלה.    אין לכם חלק בלשון ולא נחלה    ואם תבוזו לשכל מלי    ברו לכם איש וירד אלי    אז ראיתי אנשי גאלתי כי דממו    בושו ונכלמו    ישימו יד על פה    ולב כל העם עליו עלפה    כי גדלה צעקת האיש עד לאין מרפא    והאויל בכל זאת אותנו יגנה    ואין קול ואין עונה    יאמר עמדו עמדו ואין מפנה    אז לבשה אותי רוח קנאות    ונשבעתי ביי צבאות    לעשות להם אות    ולראות ולהראות    אם לנו לבב כמוהם במליצות ושירים    ואמרה אל הסגנים ואל החורים    מי הוא זה ואי זה הוא אשר הוכיח בדברים    ויבאיש את ריחנו בהבליו    אל יפל לב אדם עליו    עבדכם יצא להלחם-בו    ואם אני לא אשיב צור חרבו    ולא אשים שיריו נכלמים    וחטאתי אליכם כל הימים    אז אמרו אלי אנשי עצתי ברוך אתה וברוך טעמך    אלהים יענה את שלומך    ויי יהיה עמך    ואקום ממקומי ואלך אל האיש עד מקומו    ואקרא את האיש בשמו    ואמרה העצב הנבזה הנפוץ הקטן המתהלל בשירים ובמליצות ובמשפטן    ותאמר על שירותינו כי הוביש מבטן    הנה אנכי יצאתי לך לשטן    ואם אתה איוב אני אליהוא    מה-ידעת ולא נדע תבין ולא עמנו הוא    חי הברית אם אתה ים החכמות אני בריחו    יי צבאות שלחני ורוחו    אחבר בפלס שירים ומליצות במאזנים אשקל    את מי חרפת וגדפת ועל מי הרימות קול    הנני הקטן מעבדי רבותי    ולא השגתי במרצת שכלי אבק מעלת אבותי    ואתה בעיניך הימן וכלכל    רב מחולל כל    יחדו למערכת הנסיון נקרבה    הנה קמה אלמתי וגם נצבה    אענה אם תשאלני    או אדבר והשיבני    ויען האיש ויאמר כל ישעי וחפצי    לנסותך כאשר ראיתי בארצי    יעמד השואל וישאל    ויאמר לרעהו אם תגאל גאל    והוא יענה השואל על שאלתו    ועל פי הפסוק תהיה תשובתו    ותהיה הפקת שאלת השואל ומעניניו    דבר דבר על אפניו    ואתה הנני אערך מערכת שאלותי ומחנותם כאשר מלבי אני בודא אותם    ואם על פי הפסוק תהיה תשובתם    ידעתי כי אתם אנשי השם    ובבתי החכמה ובחומותיה לכם יד ושם    אז אמרתי לעיני הקהלות    כמהתל בו וכמוצא עלילות    אדני כמה יהיה מספר השאלות    ויען האיש בקול רם    השאלות חמשים מספרם    ואען ואמרה    אל יחר לאדני ואדברה    אולי יחסרון חמשים השאלות חמשה    התענני בעבור זה קשה    ויאמר לא אשחית אם אמצא שם ארבעים וחמשה    ואסף עוד לדבר אליו תעתעים    ואמרה אולי ימצאון שם ארבעים    התתנני בעבור זה לגדופים    ויאמר האיש נרפים אתם נרפים    על כן אתם הולכים מדחי אל דחי    מי נשא ידו אלינו ויחי    לנו מי החכמות נוזלים ולכם המכתש אשר בלחי    ואען ואמר הכון והכן לך אתה המתלהלה    העמק שאלה או הגבה    ורבה צבא שאלותיך ומחנותם    ככוכבי השמים ואערך תשובותם    אז נקבצו עלינו קהלה גדולה    לראות למי תפארת המליצה ומהללה    והאיש שואל שאלותיו    ואני עונה על פי מדותיו    ויצוו עלינו הנכבדים והחשובים    להיות השאלות והתשובות בספר נכתבים    למען יעמדו ימים רבים       ואלה הם שאלות האיש אלי:    ואלה הם תשובותי:    מה אומר שבתי                   איש אמו ואביו תיראו ואת שבתותי    וגלגלו מה אומר באזני                 אתנהלה לאטי לרגל המלאכה אשר לפני    ומה עשה העת רשתו פרש               שם תבל כמדבר ועריו הרס    מה ענין צדק                     שופט ודורש משפט ומהיר צדק    מה אומר מאדים כי יתאדם              ארור מנע חרבו מדם    הידעת הדברים אשר השמש    תאמרם                   כל מאורי אור בשמים אקדירם    איך יקראו נגה היודעים עניניה             המכרת גוים בזנוניה    וכוכב מה עניניו                   קסת הסופר במתניו    והירח מה דרכו                   חלק משמן חכו    תשרי מה ימיו מימים                 כי בם ידין עמים    ובאחד בו מה טיבו                  יי במשפט יבוא    וימיו מה ישיחו                   דינא יתב וספרין פתיחו    ובעשרה בו מה טיבו                  תושב ושכיר לא יאכל בו    ובארבעה עשר בו מה מעשהו        ערבה לפני רעהו    ובחמשה עשר בערב                  ישבו בסכה למו ארב    וביום האחד ועשרים                 ערבה לו לחם לנערים    ומרחשון המחבל                   האירו ברקיו תבל    וכסלו מה עניניו                   נשא הצנה הולך לפניו    ושבט המתאכזר                   נתן שלג כצמר כפור כאפר יפזר    מה יאמרו באדר                   פתח הסמדר    וניסן מה ישמיע                   הנצנים נראו בארץ עת הזמיר הגיע    בסיון מה יאמר הציר                 יבש חציר    ובששה לחדש                    הופיע מהר פארן ואתה מרבבות קדש    ובתמוז מה יאמר הציר                שלחו מגל כי בשל קציר    וחדש אב מה טיבו                  במספר ירחים אל יבא    ומה אומר אב                    בן חכם ישמח אב    ומה אומר המתענה בו והמסתכן      יש לנו אב זקן    ובאלול מה יעשו הזקנים                בבכי יבאו ובתחנונים    מה תאמר בראש טלה                 יבוא קדים רוח יי ממדבר עלה    וכללו מה ענינו                    ירעם בקול גאונו    ראש שור וכוכביו                  ענן וערפל סביביו    תאומים מה בידו                   יזקו מטר לאדו    מה אומרת בתולה                  ופרשו השמלה    וכוכביה אשר בשמים                 יוצאות לשאוב מים    ובמאזנים                      ישב רוחו יזלו מים    ובעקרב                       יזלו שחקים ירעפו עלי אדם רב    קשת אשר בשמים                  יגרע נטפי מים    וסוף גדי וכוכביו                   צרר מים בעביו    ודלי מה משטרו                   רוח סערה עשה דברו    ודגים בממשלותיו                  משקה הרים מעליותיו    מה אומר שמשון                   מות וחיים ביד לשון    ובעת נקר עיניו הפלשתי                עזבני כחי ואור עיני גם הם אין אתי    מה אומר המן                    לכל זמן    וזרש                        לא תקלל חרש    מתי השכיל דוד המלך                 בשנותו את טעמו לפני אבימלך    את מי תברך בראותך החשוקה       היא ומביאיה והילדה ומחזיקה    הידעת מה בלבי                   ידעתי כי חפצת בי    ומה אמרת בעת זרתי                 אמרתי נגזרתי    מה ילבש אדם ויתרושש                את תולעת השני ואת השש    מה אמר עמלק                    ארדף אשיג אחלק    וסיחון ועוג                     בחנפי לעגי מעוג    וירבעם                      תשימני קצין עם    מה אומר אליה                    לא אמות כי אחיה ואספר מעשי יה    למי יחלק האל מכבודו                למיחלים לחסדו    ומי זכר ברחמים                  זכר תמים    מה אומר העטלף                   השחד יעור עיני חכמים ויסלף    והעזניה                      תאכל בשר מדם חלל ושביה    מה אחרית הנבל                   לקברות יובל    והסכל                       אותו לא אוכל    מה יעשו אנשי לצון                  הרג בקר ושחט צאן    ומה ישאל בעל המוסר                די מחסרו אשר יחסר    ואשר רסן תאותו יכבש                לכם לאכל ובגד ללבש    מה יאמרו אנשי הנעימות               אכול ושתו כי מחר נמות    מה ילבשו אנשי אולת                חור כרפס ותכלת    מי הוציא פלוני מענותו                הפקדון אשר הפקד אתו    מה מפלוני הרבן                   כלו הפך לבן    ומה מגדול בניו                   קרן חזות בין עיניו    מה אומר לשפחה                  הנני מפתח פתחה    ומה מאשתו אשר נשאה מחדש       כל אשר יגע בבשרה יקדש    האם היא זקנה ושפלה                אין בה שער לבן ושפלה    כאשר יאמרו ממנה                  יננה    מה ראית בארץ                    תולדות פרץ    ובחרבה                      הבל ורעה רבה    ובתבל                       משחית לחבל    מדוע יעני העם                    בדבר בלעם    מה תאמר לכלב בעת    ישמיע בחוץ קולו                  לנכרי תשיך ולאחיך לא    הראית אשה                    בחוצות התבונה    תגמא                        מי יתן טהור מטמא    מה תאמר לנפשך בעת תהים              הוחילי לאלהים    ולאשר בעצת רשעים לא הלך              הנפש והרכוש קח לך    מה אחרית העניו                   שכרו אתו ופעלתו לפניו    מה מאשת הסוחר                  תטחן לאחר    מדוע תענוג הנפשות איננו נדרש      כי לא פרש    מה יאכלו הרעים ברצון                חמאת בקר וחלב צאן    אן דרך החשקים להיות נחים             תחת אחד השיחים    הראית עיני יימה                   ששון לבי המה    למי תאות יימה                   לקדושים אשר בארץ המה    מה אומר הערב בעת יקרא         אומר קרא    ועשו                        ישמח ישראל בעשיו    ואדום                       השמים כסאי והארץ הדומי    וישמעאל                      הצעקתו ישמע אל    ובבל                        אנכי בראתי משחית לחבל    מדוע פלוני נמצא תמיד עם    פלוני שכנו                     כל ערב למינו    ההיה זה ההון לאביו    כאשר לו חזיתיו                   לאביו ולאמו לא ראיתיו    והיאך מעניותו יצא                  האבדה אשר מצא    מאין העשיר עקיבה                 מצא אבדה וכחש בה    היש מפלנית חדוש                  אהבתי לדוש    ומה מבתה שושנה                  לחטאת ראשונה    ומתי ישיב הזמן צור חרבה               ביום שידבר בה    ומה הדבר אשר לפלוני בה ארע             בין רגליה כרע    לבי קצוף עליה עד לשמים               על הארץ תשפכנו כמים    מדוע ידבר האדם עם הנקבה              לטמאה בה    אן מקום נהרים יארים רחבי ידים  לפני צען מצרים    ימצאהו בארץ מדבר ובתהו    אן ימצא האיש הקנמון      ילל ישמן    הידעת שם המפרש וטיבו     עבים רכובו    מה אעשה לאנשים ותהיה לי אהבתם     תדרש שלומם וטובתם    מתי יגאל בעל נפש נענה                עד מלאת לו שנה    מה כתוב בחכמות ובפרושם              תראנו משם    מה עושים הנהרות ודכים               הולכים אל הים    אן הדגים המהללים                 בימים ובנחלים    הידעת מספר דגתם                  הוציאם אלינו ונדעה אתם    מה אות הדגה המיחשת                סנפיר וקשקשת    מה אומרת אשת אליקים               ארור אשר לא יקים    מדוע פלוני כקשת נחושה               זכר משכבי אשה    מה אומר למשה יצרי                 הלהרגני אתה אמר כאשר    הרגת את המצרי    מדוע נזהר לעשות עלה                פן תאכלנו האש הגדולה    מה לנפש עם הזמן רד                 אל שאול תורד    במה נכיר הולך אחר בצעו               יגיד עליו רעו    מי הם הנשאים קולם ודכים              תהמת בלב ים    היאך עיני הגולים                  נצבו כמו נד נזלים    הנשא אשה ולא ישמחנה               ימות במלחמה ואיש אחר יקחנה    הנשק שפתה ולא ישכנו                ימות במלחמה ואיש אחר יחנכנו    והבא אל גנה ולא יהללנו               ימות במלחמה ואיש אחר יחללנו    מה אומרות הנשים                  תכבד העבודה על האנשים    עד אן יתנצלו בני ישראל את עדים      עד האסף מרים    מי בחחי הזמן חבוש                 אובד מבלי לבוש    ואשר תורת אלהיו בלבו                יבחר יי אלהיך בו    יצרי מתגבר על רעיוני                 תזבחנו לאדני    מה יאמרו בני סוררה                 צור תעודה חתום תורה    ואנשי אין                      גבורים לשתות יין    ובני הנכר                      למסך שכר    מה ענין האוכל בחפזון                 במשמניו רזון    את מי תרומם מן היעלות               רוממתי בתולות    מה אומר הזהב                   אני אהבי אהב    והנחשת                      לא לעזר ולא להועיל כי לבשת    והברזל                       רע רע יאמר הקונה ואוזל    מדוע לבך נבהל להון ראיתיו              פן יאמר איבי יכלתיו    מה לעם כי ירוצון                  קרבת אלהים יחפצון    מה אומר השור                   רגלי עמדה במישור    החמור                       כל דבר פשע על שור על חמור    והגמל                       מרחם יצאתי לראות עמל    והראם                      משדד אב יבריח אם    והערוד                       יאמר כנמרד    מה אעשה בהיותי עם זר                תהפך לאכזר    מי היא המתנודדת                  הרה תקריב ללדת    מי הם מקומות העטלפים               חורי עפר וכפים    מה יעשה העוף בעת יורוהו              יעוף ולא ימצאהו    מה תאמר באשר שכרו מדם ענב      יריעו עלימו כגנב    ואשר רשו                      מן גו יגרשו    ואשר יטמן לרעהו פח                תאכלהו אש לא נפח    מה אעשה בהיותי לפני איש    הולך נכוחות                 תמהר לדבר צחות    מה תאמר למואב ועמון                שתי אלה רגע ביום אחד שכול ואלמון    מה בין לבן ובין תפל                 ארץ עפתה כמו אפל    ובעיי העברים                    צלמות ולא סדרים    ומעבר להרי אררט                  עם ממשך ומורט    מה בין המקום אשר ילך בו העיט      בל תלך בו אני שיט    מי שפטי הארץ ונשיאיהם               שרים זהב להם    מי ראוי לשאול ואבדו                 מפנק מנער עבדו    מה הדבור הצח                   לא תרצח    והמעלה אף                     לא תנאף    והמשים שכין בלעך                 לא תחמד אשת רעך    ואשר יתן מגנת לב                  לא תבשל גדי בחלב    מה לנפש על מעלה                  על האש עולה    ומה הנפש סופדה                   המעלות אשר ירדה    ומתי הנפש נוגה                   בחטאה בשגגה    מה בין הכעורה והנאה                האחת אהובה והאחת שנואה    מי יתגדל                      שוע לפני דל    ומי בעל הצער                    עני בשער    התתן-לי סוסך                    ילין על אבוסך    מי רחוק משלומו                  איש נודד ממקומו    ואשר רוח עועים עמו                 יצחק אחרי אמו    ואשר מהשם רחק                  לאלהי אביו יצחק    ואשה חכמת לב                   לא תבשל גדי בחלב    לנגד מי עפעף הצביה תישיר              אחרי הבחורים אם דל ואם עשיר    מה יאמרו באווז אנשי התבונה      אלמנה וגרושה וחללה זונה    היאמרו בה דבר אחר בעלי אספות     אש וגפרית ורוח זלעפות    התשאיל לי פלנית אמתך                לעיני בני עמי נתתיה לך קבר מתך    מה חנן הזמן לאשת הותיק               לאכל לשבעה ולמכסה עתיק    ואשר להם אשת מדינים ובית חבר    ישישו כי ימצאו קבר    והזונה הנשכחה                   תפר יראה ותגרע שיחה    וכלי חרש המצפה                  פתע ישבר ואין מרפא    ואשר אכל ושבע ודשן                 כל הלילה ישן    ואשר יעמד על מרדו                 יפלח חץ כבדו    מתי העולם נושע                   במות אדם רשע    מה עושה יוצרך                   רכב שמים בעזרך    מדוע תהימנה הצאן בעדריהן       ידי נשים רחמניות בשלו ילדיהן    מה עושה הבית בלא כבשן               ימלא עשן    מה תשאל האשה מבעל בריתה       שארה כסותה וענתה    מה ענין השמנה                   ארך ימים בימינה    ומה בחיק הרזה                  בחק חמה עזה    מה נראה לך מן השחורה               עברה וזעם וצרה    ומה יעשה בעל הכעורה                יכבה בלילה נרה    ומה היא ההגונה                  אדמדמת או לבנה    איך אתה עומד מנתקך                שאהו בחיקך    מה אחרית המפר ברית                יהי אחריתו להכרית    מה הדבר העבר                   מה שהיה כבר    מה יאמרו השונים                  עת להשליך אבנים    איך הוא ענין הדוה                  חסר לנפשו מכל אשר יתאוה    התרצה זרם ברד ואבן נפץ               אין לי בהם חפץ    מה אמרת העת דרכך שחת               לשחת קראתי אבי אתה    מה ענין המתחבר לרעים               יקרא לעולם זרע מרעים    מה דרך המריבה                   לכבות את האהבה    מה אומרת שרה                   רני עקרה    ורבקה בעת נפקדה                  רני עקרה לא ילדה    וחנה                        רני עקרה לא ילדה פצחי רנה    ורחל                       כלו עיני מיחל    על מי ימלא הזאב עברה                על הרועים חרה    מה תאמר בדם ענבים                 שפך בוז על נדיבים    מדוע בית פלונית סגור                יבילוה רגליה מרחוק לגור    מה הוא השטח וחלקיו                קו לקו קו לקו    מה בפי פלונית הגברת                 לשון הזהב והאדרת    ובשפתי הנאה                    נהרי נחלי דבש וחמאה    ומי הם שבחיה                    כפתוריה ופרחיה    ומה תאמר מן האיש הכבד              כגללו לנצח יאבד    מה החכמה וחין ערכה                אלהים הבין דרכה    מה אומר הברוש                  מעולם נסכתי מראש    והנעצוץ                      רק עשוק ורצוץ    והסרפד                       תחתיו חדודי חרש ירפד    מה תשאף נפש אנשי עולות              תשאף הלילה לעלות    מה יעשה הדלף הטרד                 על הראש ירד    במה נכיר האיש וחמודותיו              על פי מדותיו    אנה פנה לב היעלות                 אל גבעת הערלות    למי תחפץ היעלה                   לאיש אשר לו ערלה    ואין הזמן משליך קרחו כפתים             במאה ערלות פלשתים    ומדוע תחפץ בערלותיהם                אשר ישרתו לה בהם    ומה תאמר העת תחזמו                תביאמו ותטעמו    אן תמצא נפש אביונים נקיים             תמצא בארץ החיים    ואשר יראת יי על פניו                 למראה עיניו ישפט ולא למשמע אזניו    מה אמר דניאל בחכמתו                חלום חלמתי ופתר אין אותו    מה מפלוני ומזהבו                  תפוש זהב וכסף וכל רוח אין בקרבו    מה יעשה היין לאנשי תועה               יוסף את דבתם רעה    היש פרות כתאנים החשובים              אל תשכח ענבים    מה יעשה אדם לעת זקנתו               יצוה את בניו ואת ביתו    מי עת האהבות                   לעת ערב לעת צאת השאבות    מה תאמר בראותך אנשים נצים      הנה האש והעצים    התכיר חמור פלוני רעך                כה יהיה זרעך    מה תרצה מן האלמנה                שוק הימין למנה    ומן היפה                      חזה התנופה    ומן השמנה                     ירכה וקנה    מה רצית לדעת העת נגעת בעליזה  השמנה היא אם רזה    מה אעשה לשואל לי חובו               פרעהו אל תעבר-בו    ואם אין לי לשלם                  תוכל להתעלם    ואם לא אוכל                    ידעתי כי כל תוכל    מי הפיל עשו במוקשים                לחם ונזיד עדשים    מה אומרת הטוחנת לרעותה              ולקחת סלת ואפית אותה    והתופר האכזר                   לקח בגדו כי ערב זר    ובן מנבל אב                    לשלל מואב    מה ענין הרופא                   אריה על מצפה    הירפא החולה ממחלתו                רשע מאריך ברעתו    ומה אמרת לרופא אשר פגשת             הרצחת וגם ירשת    ולרופאים שכני                   אתם המתם את עם אדני    ונפש הקצב מה שאפה                חריו ומענתיו טרפה    ומה יגנב מן הבהמה אשר ימכרנה  אחת מצלעתיו ויסגר בשר תחתנה    ומה דרך הקצב הנשחת                נוכל ויש בעדרו זכר ונודר וזבח משחת    איך תקרא הצורף                  אריה טורף    ומה יאמר בעת ירהב                 בזו כסף בזו זהב    והרבן ובעל התושיה                 שה מלאכת יי רמיה    עם מי הכתה אותך אשת היועץ             היא נתנה לי מן העץ    מה דרך הבנות השובבות                פעם בחוץ פעם ברחבות    מה אומרת חכמת הנגון אל הנוצרים גנב גנבתי מארץ העברים    מה תאמר לסולח ומוחל בתפלתך            אעבדך שבע שנים ברחל בתך    ורחל מה דרכה                   תמשך לויתן בחכה    איך דרך האיש השובב                בגאוה ובגדל לבב    מה יאמרו אנשי אין                 כל נבל ימלא יין    מה אומר הנלוז                   ישבתי בסוד משחקים ואעלז    מה לעשיר כי ירהב                  עמודיו עשה כסף רפידתו זהב    מה אומר האוילי                  שמתי זהב כסלי    מה חטאתי לך כי אתה איש חרמי            תגזל את בנותיך מעמי    למי היתה הנבואה הנאמנה              למשה היתה למנה    מדוע שנה הזמן דתיו                 מכעס בניו ובנותיו    מתי יתר לב איש מחרדתו               בהשמע דבר המלך ודתו    מי החשק עשק                   הפה אשר לא נשק    מי הם בנות הבליעל                 אשר לא כרעו לבעל    ואשר מדרך האמת נטת                יונה או תר לחטאת    מדוע הצביות בהיכלי החשקים    תסבינה                       נודע כי באו אל קרבנה    מה עשה הספר בבית הגבירה              ראה ויספרה הכינה וגם חקרה    מה תתן לחשקים הנקבה               הזרע והלחיים והקבה    מה תאמר מן העפרה                סגור תחתיה ולא ישקל כסף מחירה    מה אומרים הציקנים                 בכל עת יהיו בגדיך לבנים    מה תאמר לאשר זרחה השמש    עליהם                       סר צלם מעליהם    ואשר נסו צלליו                   זרחה השמש עליו    מה יתאוו העצלים                  שיפוח היום ונסו הצללים    מה אומר החולה                   כסלי מלאו נקלה    מדוע תיטיב ראשה הצביה               להראות העמים והשרים את יפיה    מדוע נברא בור שאון וטיט היון            להסתר שם פעלי און    מה חשבה היושבת על משבר              חשבה להשבר    מה אומר ישראל לעשיו                הצילני נא מיד אחי מיד עשו    במה יודעו הנסתרים                 במשפט האורים    אן לבות החשקים ומי לקחתם             רחל גנבתם    מה יאמרו עשירי אדמתנו               לא ידענו מי שם כספנו באמתחתינו    מה דרך העצל                    כעבד ישאף צל    ואשר על גופו יחמל                  יתרון לו שיעמל    מה דרך המאזנים לגרום               לשום שפלים למרום    התאמר על החובלים מזמור              שבו לכם פה עם החמור    ואיך תקרא בעלי הזקן הנבזים             שעירי עזים    הימצא בור בעל מעשים                הירצון בסלע סוסים    במה נכיר חרבות צרים                בשבר אשר הם שברים    ואשר בין טוב לרע לא יבקר              עיני האנשים ההם תנקר    וראש מי יקרע ערב ושתי               מאיש שגה ומפתי    התכיר גרשם                    שור נגח הוא מתמל שלשם    ומה מבנו                      הפך הנגע את עינו    מי בחייו נקבר                    החלד והעכבר    מי שמר לנפשי הערמה                שבתך בתוך מרמה    מה סוף כל בוצע בצע                 פצע תחת פצע    מפני מה עלה משה בהר סיני              מפני אשר ירד עליו אדני    אל מי תודה בראותך העפרה              אל עשיה ויצרה    מה תאמר מן הדור של עכשו              זה דור דור שוא    מתי נשחת עכו                    במלאת שפקו    ומדוע נשחת עכו                   כי השחית כל בשר את דרכו    ומה אומר עכו                    ראה יי והביטה למי עוללת כה    מה תאמר מבעל העגומה               יוסיף עצב עמה    מה תאמר מן היתום                 מכף רגל ועד ראש אין בו מתום    מה אומרת הגפן אל הנדיבים              נשא ידך אל תשכח ענבים    מה אומר הכוס באמר השכור             לא אירא מרבבות עם אשר סביב              מי ליי אלי                     שתו עלי        ויהי ככלות האיש לשאל שאלותיו    וירא כי עניתיו על פי מדותיו    ופתחתי מוסרות חידותיו    בדברים דבורים על אפניהם    אין עיף ואין כושל בהם    ולא יכל אותי לכבש    הודה ולא בוש    ויאמר אלי חי אני כי אתה פלא הזמן    ויתד תקועה למליצות במקום נאמן    ראינו בך אשר לא ראינו באיש בלעדיך    האמנם נוכל כבדך    והשרים והעם כרעו על ברכיהם    ויפלו על פניהם    ויאמרו מי האמין לשמעתנו וזרוע יי על מי נגלתה    היום הזה ראינו בך אשר עין לא ראתה    אתה תשא הוד המליצה ועטרת השיר כי לך יאתה    ויהיו אנשי עדתי בי מתפארים    ומשוררי הזמן בורחים מפני ומסתתרים    ויחדו הלכו בכלמה חרשי שירים        ואשר משלי ואמר:        איש ריב לבבי עם בני השיר    נוכחה יאמר ואין ענה    עמדו עמדו תפשי כנור    אקרא ביום מבחן ואין מפנה.        ",0,1,1,1,0,0
"   	 	 	     ויהי היום ואבדן ישב מלא עצבת    מדוע לא חננו אלהים כנפים    כאשר נתן לרעהו, למלאך המות    ויעוץ: לקנות סוסים קלי הרגלים!        ",0,1,3,4,0,0
"   	 	 	     1    — — ∪— — ∪ — — — ∪ — — ∪ — — — ∪ — — ∪ — — — ∪ — — ∪ —    יונה עלי בן2 הדס, מה לך תקונני? // האת יחידה3 בלא דודך, כמו אני4?    יקד בלבי יקוד אש המלהט5, וקט6, // לולי דמעות עזרוני7 — שרפני8,    לא הדמעות אשר תראו דמעות אבל // נפשי נמסה ונגרת עלי עיני9.    הם יקראוני ‘אויל’ על אהבתך10, ולו // ראו כמותך — אזי ‘משכיל’ קראוני11.    יונה, התוכלי שאתי על כנפיך?12 // אלך ואראה דמות דודי בעודני13.          הידיד מקונן על פרודו מידידו.  ↩    בן – ענף.  ↩    יחידה – בודדה.  ↩    כמו אני – כמוני.  ↩    יקד בלבי יקוד אש המלהט – על פי ישעיה י טז: יקד יקוד כיקוד אש; תהלים קד ד: אש לוהט.  ↩    וקט – וכמעט קט.  ↩    עזרוני –לכבות את יקוד האש.  ↩    שרפני יקוד האש.  ↩    לא דמעות הן הדמעות אשר תראו אלא נפשי היא הנמסה ונוזלת דרך עיני.  ↩    הם יקראוני אויל על אהבתך – השוה לעיל קסז 2: אשמע גדופה.  ↩    הבריות קוראות אותי אויל על האהבה שאני אוהבך אבל לו ראו דוד נאה כמותך היו קוראות אותי חכם.  ↩    על פי תהלים נה ז: מי יתן לי אבר כיונה אעופה ואשכנה?  ↩    בעודני – חי. על פי תהלים קד לג, קמו ב: בעודי.  ↩           ",0,1,1,1,0,0
"   	 	 	         קצה-גבול הארץ.  רק חופי-מים שוממים, מאין יושב,  ועד הקטב רחבי אוקינוס.      מתרה – מצודת הולנדים. חפירות,  חומות ושער בן. ודרך עוטת צל  תוך יער של אגוזות-קוקוס, ביניהן –  צריפי הסינגלזים. מימין  ברק חרב חם של חול יבש וים…      כף דונדרה בתוך צל עתיקי תמר.  פה קצת קריר, וריח המוסון מתוק,  ותחת המרפסת של מלון על כלונסאות  קול רעש מים: בהסתובבם  ישפשפו האבנים, רותחים בקצף משי…      מכאן והלאה – נוף  נשכח מאלהים. הג’ונגלים הנמוכים  כלם תללים חסרי גבולים. אבק לבן  מסמא עין… מחליפים את הסוסים.  טף מתגודד וקבצנים… ושוב  אני מביט על כביש לבן באש,  על חופי האוקינוס. יונקי-דבש  עוטים-נוצות ירקרק-כחול ינוחו  על חוטי טלגרף זהבהבים…  לגונה אצל רנה כעין הספיר.  השקיטנים יאדימו ורדיים.  רמים מנמנמים בתוך בצות, ועליהם  עומדות ומלבינות האנפות,  זמזום זבובים מתנוצצים, ממעל  קופים גדולים מעגלי עין…      ושוב ישוב עני.  כעשרה צריפים דלים. תוך האוקינוס  בזהר השקיעה – כתמים ורדים  של מפרשים נחים. מאחורי הג’ונגלים,  הרי לילך… בלילה הירח  מביט בחלנות… דיות-ברמינים  כעין הקהוה… ראשן חרסינה  בתוך שמים כחלים וטהורים  אחרי דגה עוקבות בכרית…      עוד פעם דרך:  אגם מי-תכלת תוך טבעת  של מלח לבנבן וסבך ויער.  הכל פראי נאה, כבגן-עדן.  בולטים חוחי שטה מסוככים  עלי משבצת של צמרת ענגה מאד.  הצבר יוצק אדם בפרחיו,  וגזעי אפר תוך עבי-ליאנות,  כאש לוהטות כוסות החבצלת הזוחלת.  מרפרף המון של פרפרים… בכר  כגלם נח ענק שחם – נחש-ענק….  הנה הוא מתפתל לאט – זוחל ואינו.      קרונות-צמדים נראים, גגי-הקש  יוצאים-בולטים – וארכים  מפנים ומאחור, מטה נעוץ  בגב העגלים הנרתמים.  “מק, מק!” קורא נהג ערם-עריה  עם גוף שחור נחמד. הנה נגלו  חולות. דקלים בשמי הכחול יניעו  כפותיהם. אומרים שירה  תרנגולי הג’ונגלים – קול מוזר, קול חד,  כפרחי-התרנגול שלנו. במרומים  עגים עוגות נשרים, רוחף הפרס  חד-ראות. חרטומנים וחוליים רצים  בנעם-חן על עשב; על עצים  יושבים בעטרות תכיים. פתאם  בא-רץ כעין קורה תמסח, המימה  נפל-שאן – ותתפוצץ הדגה הזעירה  כביד אבק-שרפה!      לעתים נפגש כאן את הפיל:  עומד לו נים-לא-נים בכר כחם השמש;  יש גם פנתר – הוא לקקן, ובעת  ישסע כלב, יאכל רק לבו;  מצויים חזירי-בר, דבים משרבבי-שפה,  ויש חזיר-סמר – נחפז אל משאבים,  מסמר את זיפיו, מאד עסקני,  זועף, מטרד כלו…      מכאן,  מן הג’ונגלים האל, מן החופים ההם  ועד הקטב – ים גלוי-רחב.     27.11.33                 ",0,0,3,4,0,0
"   	 	 	    במו שברי יחידתי / ר' יצחק אבן-כלפון   במו שברי יחידתי שכולה,    ולבתי בתוחלתי אמלה,    ונלאיתי נשא עיני להביט    נתיב עודי, ודרכי לא סלולה.    יחיוני מידעי ורעי    בתוחלת ממשכה כפולה,    כמו כמון אשר יאמר בעליו:    צמח! מחר תשקה מי תעלה.          ",0,1,1,1,0,0
"   	 	 	    אמרתי לה: הלב בוער  הלב נמק מאהבה.  השיבה לי: הים סוער,  הים בוכה מדאבה.  לבי כל־כך שבור מאהבה אמללה  ואני כל־כך אמלל מאהבה שבורה.  זה ימים על ימים שנפשי אכולה  ותקותי בלבה קבורה.  בארתי לה: אם ככה את  אני חולה ולא אריב.  החזירה לי: סנונית אחת  לא תאפשר את האביב.  אני כל־כך אמלל מאהבה שבורה  ולבי כל־כך שבור מאהבה אמללה.  הורג אני שנים אף שנים בגבורה  ותקותי חוזרה בקללה.           ",0,1,3,4,1,0
"   	 	 	     נשים חולות  במצולות ליל זר –  כלחשי מדורות יבשות  תעל זעקתן האלמה  בדממתי.      לעיניהן הקרועות לדאבה  תדבק אפלה לחה.  ובצעדים יחפים  טופף גשם בגן  ולא ידם.      יד כבדה כזה  עתים עוד תרום בעמל,  ללטף בריק ראש ילד,  אשר לא פה.      מעבר ללילה  נצב יום כנאד נפוח.  אך ערש זאת  נוסעת כה לאט  בדרך הרחוקה  עד לשפתו.        ",0,1,3,4,0,0
   	 	 	     נפשי יצאה אל המרחק  מצא לב רועד.      אולי תשתה מנה נערה  ותבכה חרש אל הלילה.      או בקר  ישאף עלם אל חלוני  ויוביל לבו לי בכורים.      נפשי יצאה אל המרחק –  אי אבקשנה?        ,0,1,3,4,0,0
"   	 	 	    לנועם: מדי ימי ושני     מפחד מפני עוני /   באתי ועטוי אימה  אולי במר תחנוני  /   אכבה יקד החמה  ועיש תעיד בפני בלילי,  / ותען כימה  אם אתן שנת לעיני  / לעפעפי תנומה:  מבלי עין אצפה  /  חביון תהלתך  ואתיצבה על מצפה  /  לראות נפלאותיך  ואספר ואין לי פה   /  עמק מחשבותיך _  ויד שכלי יתרפה    /  במעשה אצבעותיך,  אף ללבי מרפא   / בזכרי נפלאותיך  כי ממך סוד חכמה  /  ועמך יסוד הנשמה:  שמיו מבלי מלה  /  וארבעת שרשיו  יעידון כי אין תחלה  /   לשנה וסוף חדשיו  וכי יש תחלה ותכלה  /  לישניו וחדשיו?  ותבל כלה –   / והעולם ואנשיו  במלאכיו ישו תהלה /   ולא יאמין בקדושיו  ואיך יצדק אנוש רמה /  עפר מן האדמה?!  הקריב אמרי שפר   /  לבי, ושירי תמה  ומחשבות עול הפר  / להשיב את החמה  אל נא עפר ואפר   /  יעל במאזני מרמה  ולעם נברים יכפר  / ואם הוא הרבה אשמה  כי לקול שקל וספר  /   לבו יהגה אימה  נא הרף יום נקמה   /  ועזב חמה:        ",0,1,1,1,0,0
"   	 	שירי-זהב: ז. נקמת הרופא 	     המשורר חלה מכתב ושבת,    כי סוס הרוח תמיד הרכיבהו    אל עולם האצילות לנוה מחשבת,    בקשי דבשתו בטחרים הכהו.        “מהרו הרופא!” – הוי רעיון עצבת!    הן-הוא לעג לו ובשיריו כנהו    “רופא אליל, בן-משק בית המות”,    עתה אל אמרי פיו עיניו יכמהו.        הרופא בא ויקם שבעתים    במשורר השותה לעג כמים:    מעצתי זאת אל תט, כי היא חייך!        חתם ספר ועט וכלא הרוח,    בטל כל היום בשדה תשוח,    וכתוב שירים אל תוסיף כל ימיך.          ",0,1,3,3,0,0
"   	 	 	    ולה ישכו בתקיל לאזמה ולו (שיר שבו הוא) מתאונן על (איש) כבד1 שדבק בו   מצולה את בלא עבר     ומלאך אל ולא גבר    ומתנשא אלי כימה     בלא סלם ולא אבר!    אני אסור, ועמי איש    עליתו בלא שבר,    הרגני בלא חרב,      המיתני בלא דבר,    ומה אעש, ובא סיסרא –   ואין יעל לבית חבר.    מהרה חוש ותעש לו     כאברהם לשמאבר.         כבד – טרדן  ↩           ",0,1,1,1,0,0
"   	 	 	     בגאות כסיל הוא לא התחסד,    לא דגר מרי כאחד ענו;    רק חרפת תם יסרתו חרש    בלכת שמו העז לפניו.    לא עורר נהי על יושבי-תבל,    ופיו לא שר על ארץ ברוכה;    רק עמד נגדו רפיון אדם    ויגונו הוא לאין ארוכה.    לנשי-החן לא החניף חנם,    ובריק לא קדם פני נכנעות;    אך בשריו ידעו רך ושבע,    ורוחו פג מבוז וקנאות.        ",0,1,3,4,0,1
"   	 	 	     היית לי לספר יצירה  ולבך – מטמונים נסתרים;  פתחתי את ספרך מיראה  וגם מאהבתי הדברים.    וארא קדשיך הגנוזים  במחבא זויות הדרך;  הו כמה עניים החרוזים  להלל, להלל ולברך.    ובלילי הסתו הארכים  מתעטף אנכי בגוילים  ושותה בצמא הפסוקים  ומדבק אל סודות המלים.        ",0,1,3,4,0,1
"   	 	[אל אמת יבקשו נאמניו] 	     אל אמת יבקשו נאמניו, / הוא יאשרם,    יזכרו שמו, ובאור פניו / הוא יפארם.        באמת נתיבות חכמתו / הוא יכוננם,    ואשר יבואון לקראתו – / הוא יחוננם,    מחשבות אנוש ידע אותו – / הוא יבוננם.    יעמיד עלי חסדו מתניו – / הוא יאזרם,    יעזב נתיב שוא ועוניו – / הוא יכפרם.        רחמיו יקוו עם נפלו,/ הוא יקוממם,    נכנעו ולעפר שפלו, / הוא ירוממם,    ועלי הדום רגליו אבלו, / הוא ינחמם.    ישמרו בשבים חק עניו – / הוא ישמרם,    אל דביר אשר שמה עיניו / הוא יחברם.        מה יחפשו לבות חפים? / הוא יסובבם.    על שמו ינוסון נרדפים, / הוא ישובבם.    מועדים אשר אמרו צופים – / הוא יקרבם.    הם יחזקו לב איתניו – / הוא יגברם,    כאשר ייסר איש בניו / הוא ייסרם.        ",0,1,1,1,0,0
"   	 	 	     איך קול ענות חלושה / מפי אהליבה,    ויד בן הגרושה / על בן האהובה!  בבכי ותאניה / נשמע קול צביה,    מכתה טריה, / לא מצאה רטיה.    על חמדת נשיה / אבן השתיה    איך היתה לראשה? / אך עתה חרבה,    סות אבל לבושה / כמו אשה עזובה.  רפו ידי אמונים / על יד ציר אמונים,    היו לבז לשונים / ובעלום אדונים;    ויכספו לשנים / עבדו אל לפנים,    יקרו בדת קדושה / מני ים רחבה –    הן כל דת חדשה / מאתה גנובה!  מעון, אמת – היקרך / את מקרה יצירך?    איך תחזה בכורך / יתמכר לצרך?    יאמן דברך / לשלח אסירך!    בעבור זכות שלשה / זכר עירך לטובה –    ותקרא: דרושה, / עיר לא נעזבה!         ",0,1,1,1,0,0
"   	 	 	     הבל רגבים שחורים ורוים,  ובעקב כבד תדוש הרגבים;  לשמש המצח השזופה, החזקה, –      ונטה היד הרחבה      וזרע על ארץ רבה.    וארשת כחך לזה האדמה,  שלזעתך תמיד כמהה –  עד תעיק על גלמך אדמת־גלים      נטה היד הרחבה      וזרע על ארץ רבה.    תשחק שמש לך ולזעתך…  עוד לה יריע זהב־קמתך;  קרא לחייה מאדמת מחשכים.      נטה היד הרחבה      וזרע על ארץ רבה.     תרס""ו       ",0,1,3,4,0,1
"   	 	 	     מרחב-השמים ורוח-הים  הסעירו הנפש, הבעירו הדם  מרחב-השמים ורוח-הים  רמוני – עשוני חפשי באדם.  פרשתי כנפי הידים לים,  אל לב-השמים נשאתי ראש רם.  הכלא, חדר-תליה, התמאם,  אסירים וחומות – נעלמו ואינם.  אך פתע שוטר מצעק מאחור  הצליף על אזני בקריאה “לחזר”.  חשך אור-שמים, כלה רוח-ים;  לשער-הכלא עולה צאן-אדם.  הנפש סוערת, בוער עוד הדם.          ",0,1,4,4,0,1
"   	 	 	     מאין עוזר וגואל ומסוכך,  אם לא ממך, ירושלים,  ואי דרך קצרה וקרובה מזו שמתוכך  לשמים?    בעמדי על הר בך ובהרימי  אזרועי, אם ראשי –  אגע שחקים, ועמי  אלהי־קדושי.    מתחתי אין צל, ומלמעלה אין עננה,  ואין בודלת ביני ובין שחקיך,  ונפשי עולה שמימה בתפלה ורננה  עם תימרות אבקיך.        ",0,1,3,4,0,1
"   	 	 	     לאט, כי אין כמו ברזל לבבי  ולא אוכל נשא קצף אהובי.  המכתי, ואת רופא, אנושה?  ואם נצח, ואת לוחש, כאבי?  שתה יין וחלב משפתי  ותן תגמול לייני וחלבי,  שלח ידך ותן לבי בכפך  ואל זרים ידיהם ישלחו בי!        ",0,1,1,1,0,0
"   	 	 	     שם בתכלת שמי הרום,  בין כוכבי הזיו,  ידא הירח דם,  יצק אור סביב.  כוכבי-נגה בלשון-אור  שם ישירו אט  שירת פלא, שיר הדרור,  שירת נעם-עד.  ומתחת ים כנרת  שנת התכלת נם,  גבעות-גבה לו מסגרת,  עוטי אפל שם.  ובחיקהו זה הרך  יחד עולליו  אט ינומו, וחלום זך  יראו בני גליו.  ומתחת – עין ספיר,  סהר, בני-עבים,  דגי-זהב בברק סנפיר  רודפים כוכבים.  ובולעים הם בני הרום  שם לרבבותם,  אך התכלת, אך התהום  עוד מלא אותם.  ומעמק תכלת שחור  כבר השחר קם,  פקח עין, עין האור  ויטבל בים.  שור! הכסיפו פני מזרח,  סהר חור על,  אט יפוח רוח צח,  אט יתלחש גל:  'עף האפל, כלה ליל,  עורה, אח עליז!  הן הופיע ההילל,  אגלי-זהר יז…'   *   ואני נשא ושט,  אדא הלאה דם –  וסביבי ישירו אט  גלי התהום.  מימי-קדם עת בכל  אז זרוע אור,  הד הרים ישמיע קול,  שירת-עז ודרור;  מימי קדם עת על כל  יד אז פרש צר,  הד הרים אז יען קול,  קול עריץ אכזר;  ומיום יבא – ויהי  אור עולם ודרור, –  אז ישוב הכל ויחי,  אז יקום הדור,  דור שעין לו, עין-אש,  עז הרעם – קול,  לב ארי לו, לב שיש  עז בו, רך וגדול.  *        ",0,1,3,4,0,1
   	 	 	     חתן תנה הודך עלי כלה    כלו לך לבה ועיניה    וראה עתרת תימרותיה    הנשאות ריח שמניה    מלאו רחבות באבק רכל    ויקראו אברך לפניה    רעית הדסה דמתה סהר    ועלי הדס נתנה ענניה.         ,0,1,1,1,0,1
   	 	 	     יום־יום אלחם לשבע את לחמי  ולרויה יין ענבי אני שותה;  אך מי  ידע כמה אחטיא בזאת וגם חוטא?!    כי יש ועל פני רעב יעבר  ולשלחני יפזיל עיניו;  ואז חור  תחור פתי כמות ומתחמץ יין הענב.    ולרעב אני לוחש אז בחשי:  מה עוד אתן? במחיר משתי האכזרי  כבר יש לך שי:  דמי ואף בשרי.        ,0,1,3,4,0,1
"   	 	 	       ידידי, שעו מני, אמרר בבכיתי / ואולי שביב לבי אכבה בדמעתי    ביען יקוד לבי כתפתה, ועצמותי / כמו קש, והנה אש ועצים מדורתי    ובנפל עלי עין תנומה ותרדמה, / תעופף שנת עיני ותדד תנומתי    אשוטט ואראה כוכבי רום ומזריו, / כאלו חקר סודם מלאכת עבודתי    ויונה עלי אמיר תקונן עלי פרוד / אחותה אשר נדדה ותהמה כהמיתי    וכל עת אשר אדם ואוחיל מצא מרפא / תעורר יגון לבי ותרבה מהומתי    ואמות במכאובי – ונגדי צרי גלעד, / ואצמא אלי מים – וגיחון לעמתי    בנפשי, אשר אהב חיותו ושלותו - / וישמח ליום אידי ויאהב מחתתי    אהבתיו בעודי באמת ובתם לבב - / והיה גמולי שוא, ושקר תמורתי    ולאל מידעי חשוקי אשר ארחו, / ורחק, בעת רחקם, משושי ושמחתי    ראיתים והם על הגמלים - וסר לבי, / וכשל מאד כחי, וכלתה אילותי    ואיכה אחי אחר פנותם, ואשאר / בנסעם - והם רוחי ונפשי ונשמתי    היחיה אנוש מאין נשמה וישאר - / הכי נשארה מאין נשמה גויתי,    אלהים יהי עמם בנסעם ובחנותם, / היותם למול עיני בנסעי ובחנותי    וישקם בכל מחנה במטר כמי עיני, / וימטר עליהם טל ומטר כדמעתי    וימית גמליהם אשר נשאו אותם / ביען שלומי נשאו אז ושלותי    ואולם אקוה שוב לבבי אלי גוי / ואוחיל מצא מרפא ושקוי למחלתי    בשובי אלי דודי ושמרי בריתותם / ושורי פניהם המאירות אפלתי:    אחיה, אשר נפשי יחיה בשכל פיו, / ואם יאריך חליי - בניבו ארוכתי    ויצחק, אשר תצחק אדמה בלכתו בה, / ותעז ותתגאה בעזו, כגאותי    וחיון, אשר חיי תלויים בשלותו, / ותבוא, בעת יחלף שלומו, חליפתי    שלשתם אילותי, וחילי עלי קמי, / וחרבי, ותותחי, ורמחי, וצנתי    חקקתים עלי לוח לבבי, ויותרת / כבדי, ואישון עין ימיני, ובבתי.        ",0,1,1,1,0,0
"   	 	 	     אך טוב אך חסד יראה הזה בחלד    מלאך־אל בעיניו כל בן־אדם יולד    אדמת קדש לו תבל, היכל –שמים    ובכן יחף יתהלך… מבלי נעלים!!        ",0,1,3,4,0,0
   	 	 	    היטיב לך / ר'        היטיב לך איש והרעות לו    כל-איש יהי נספה ברע יצרך    כי יחשב כל-איש כמותך לכן    לא יעשה טובה לאיש בעבורך    או אם תהי בז לאמונת איש או    תבזור ולא תעמוד עלי-דבורך    ינאץ בני דורך ויאמר כזה    המה וישתמר מאד מדורך.        ,0,1,1,1,0,0
"   	 	 	    שרטוטים /     I   רבים יאהבו דמי-נשף, כנטות פני-השמש והיא באה,    וארכו מטות-הצל, דועכות קרני-האור.    נחה הארץ ותקדר. ותקם גם עין-הערבה    צבעים מאליפים, מאד רכים וברקמות-החן    באים, נאחזים ברשתות-ערפל וגונים נחפזים    להיות פרוש על כל צעיף-הדומיה והרז.    ורגע-הכשפים כי יבוא, ובלבם נעורו חלומות,    חזיון-הימים מכבר, מלאים געגועים וחן;    צצים ועולים מתהומות זה ים-הנשכחות זכרונות    רכים, חביבים מאד, והמה מדברים ללב,    שפתי הילד שפתיהם, ואין לעמד בפניהם אף רגע.    ויש אשר יבוא גם גל דמעות לא-קרואות ושם    מחנק לצואר ומחשב להתלות על ריסי-העין        אך אנכי לא כן! חיים אהבתי ואור,    חרס-אריאל אויתי ומאור-היום בגבורתו!    ובהתפרץ בחלון חדרי השמש והאור,    ועליתי, אם קטנה ואם צרה מהכיל הנגהות,    דמתה להיכל-האור, ים אוקינוס של פז;    קרני-הנגהות צובעות ומחיות כל אשר בו נגעו,    עוברות כחשמל על זהב כריכות של גיטה והומר.    זהב זה שלחן-הכתיבה, וכתם מאופיר מכשיריו,    בוערות כגחלי-אש עיני תמונתו של הרצל.    הנה גם זאת הגלגלת (בחדרי שלי, כמדמני,    אחד זהו האות: רופא בעתיד פה גר) –    בת-צחוק מרחפת על פני עצמותיה הכתמות, כאלו    שמחה גם היא על האור, נהרו פניה מגיל.      II   אך מה נפלאה התמונה הזאת, הנשקפת בחלוני!    אל שגיא-כח! היקום רוחץ באורה, בנגהות,    ונהרו פניו, כפני נערה נאוה בשחקה.    כשרת-ברקת מזהירה ינהרו גלי-הנקר    לגביל את אדני ההר; וההר עוטה אור והוא אוירי.    נדמה עוד רגע וקם ונתק ממקומו, ועלה    ונסק שמימה ההר. והוא נכח חלוני, ואחריו    נראה השני, והוא אפל, ויערי-ארן צמרתו.    פניו נזעמים כפני איש שעיר, שסמרו שערותיו.    ואחרון,אחרון על קצה גבול השמים והארץ,    הרחק, הרחק מאד, במרחק העוטה ערפל,    הר כלו תכלת שם נשקף, מתלכד עם עבים כחלים.    הוא, הוא הר זה חמדתי, ועיני לא תשבע לראותו!    והיה מדי אשורנו – ואזכרה תכלת אחרת,    תכלת בת-חורין וחיה ובין זרועותיה חובקת    אפסי מרחקים – ואין גבול… נמתחים שמים חדשים    להיות אפריון לראשי; ושמש בת-נכר מופעת,    חמה גדול מאד, ואורה מעור עיני רואים,    אורה מתפוצץ בגלים, מתרוצץ בנבכי-המים,    היה לאלפי ניצוצות ולרבבות שברי-הברק,    רוקדים כנגד החמה, וכאלו יוצאים במחולות    לקול שירת גאות-הים ונגינות הרזים לזרמיו.    תחת כף רגלי תלהטנה שכבות-החול האדמדם.    שורי! שם יבוא השחף, עולה ויורד במים.    שלום לך, שמש וים! האין אני רואה את-יון,    יון, עריסת הנפשות היפות אף האדירות.    לא, כי תחת זיו זה, גערות-משברים כאלה,    צצו מנגינות הומר, נוצרו חזיונות סופוקלס!    ואמנם ביון אני! ואם זה הים – ים השחור,    שמי ממלכת הצארים על ראשי נמתחים, – שפתיך,    שפתי-בת-יון, מדליקות בעורקי כל זרמי-הדמים,    אלה עיניך השחורות מעבירות אותי על דעתי,    נפשי גחלים תלהט, גם את…    המעט כי הדיו כבר שפכתי,    רגע – והיתה המנורה כלא היתה… ובעלת-הבית –    היא מה היתה אומרת על אודות הדב, שמצפון    בא ומחופי הים השחור לאשכנז אתא    שבת באהלה של תורה בהידלברג זו העתיקה?       הידלברג       ",0,1,3,4,0,1
"   	 	 	     ת“ר פעם אחת עלו על ישראל לרגל לירושלים ולא היה להם מים לשתות. הלך נקדימון בן גוריון אצל אדון אחד. אמר לו: הלויני שתים עשרה מעינות מים לעולי רגלים ואני אתן לך י”ב עינות מים ואם איני נותן לך הריני נותן לך שתים עשרה ככרי כסף וקבע לו זמן. כיון שהגיע הזמן ולא ירדו גשמים בשחרית שלח לו: שגר לי או מים או מעות שיש לי בידך. שלח לו: עדיין יש לי זמן כל היום שלי הוא. בצהרים שלח לו: שגר לי או מים או מעות שיש לי בידך. שלח לו: עדיין יש לי שהות ביום. במנחה שלח לו: שגר לי או מים או מעות שיש לי בידך. שלח לו: עדיין יש לי שהות ביום. לגלג עליו אותו אדון; אמר: כל השנה כולה לא ירדו גשמים ועכשיו ירדו גשמים וכו‘. נקדימון נכנס לבית המקדש כשהוא עצב נתעטף ועמד בתפלה וכו’ מיד נתקשרו השמים בעבים וירדו גשמים וכו‘. עד שיצא אדון מבית המרחץ נקדימון בן גוריון יצא מבית המקדש; כשפגעו זה בזה אמר לו תן לי דמי מים יותר שיש לי בידך! אמר לו יודע אני שלא הרעיש הקב""ה את עולמו אלא בשבילך אלא עדיין יש לי פתחון פה עליך שאוציא ממך את ממוני שכבר שקעה חמה וגשמים ברשותי ירדו. חזר ונכנס לבית המקדש נתעטף ועמד בתפלה וכו’ מיד נתפזרו העבים וזרחה החמה; באותה שעה אמר לו האדון אלו לא נקדרה החמה היה לי פתחון פה עליך שאוציא ממך מעות וכו'.                                                                                              (תענית ד' י""ט ע""ב).   1.   לחוג חג הסכות בירושלים,    עלה המון חוגג לרבותים,    לראות את פני אל באיתן החדש;    ולאטי התנהלו שור, פר ותיש,    נושאים מקציר שדה, ותבואת דיש,    ופרי הלולים, עם בכורי קדש.    2.   וכאילים לפניהם רקדו גיל ונחת,    על ראשמו דגלה שמחה נצחת,    רממות-חג בגרונם זמרו, רננו;    פתאם – מגדלי ציון לפניהם ראו,    ובעליצות-לב פה אחד קראו:    "" – חזו ציון, האח, חזו קרית מועדנו –!!""    3.   וכנשר על כנפי רוח כן דאו,    עוד מעט – ובקול זמרה לשער באו;    אף העיר לקראתם רנה פצחה;    ובאי מועד בחוצות נפצו,    אלה באו, יצאו, אצו גם רצו,    ותהם העיר – כמצלה רתחה –.    4.   אך מה-זה פתאם יועם אור פנימו?    מי ענני-עצב פרש על ראשימו?    ונפשם המלאה גיל, מה-זאת הדאיבה?    זלעפות צמאון למאד בם בערו,    ויאורים ממקומם נדעכו, נחרו,    ובחמה השמש כל מעין החריבה.    5.   שם, לריק שואב לבאר מוריד דלי,    פה איש לשקות בעירו, שוא הביא כלי,    בשו כי-בטח, הה אבד כל שבר;    והמולת הצמאים כל רגע תרב,    זלעפות צמאון תלהט לב וקרב,    וכנחש אך עפר ילחך כל גבר.    6.   אמנה – עזר בצר מאל שלוח,    כי בא נקדימון איש תם ויקר רוח,    ובתוך קהל בשר שלום ונחת:    ""– חזקו אחי –! אל תרפנה ידים,    הנחמו! כי הקרה אל בארות מים,    ולכו כל צמא מלאו כד וצפחת –!""    7.   משר שאלתין, ברוב עמל ועצב,    כי אם מים בל אשיב ליום הקצב,    אמלא כסף בארות יעבור גדותים;    אכן – איחל לאשר איים ייחלו,    כי דורשיו לנצח לא יכשלו,    ובעבור עם קדשו בל ימנע מים…..    8.   גלגלי העת כסופה ינקפו,    יום ידלוק יום, רגעים רגע ירדפו,    וחדשים חיש מבלי משים יצרו;    ופעמיו לא אחר גם יום הכסא,    יום שלום לנקדימון קרב ויתא,    וארבות שחק על מסגר סגרו.    9.   ביום ההוא שמש בחרי אף וקצף,    עלי נהרי נחלי איתן חמתו יצף,    יום שרב ולחמי רשף קולע;    כל יאורים דללו האזניחו חרבו,    כל צמחי שדה עלפו שכבו,    ובטן אדמה כנאד תבקע –.    10.   ואת-נקדימון הצר שר חרף אלה.    ""– הן ישעך לא נשקף עדן מגבה,    ""ואיה אלהיך לך עבים יטריח……?    “תן הכסף! – רגעי שלום נמלאו –!”    “עוד היום גדול” נקדימון ענהו,    ויפן למקדש שם לשפוך שיח.    11.   דומיה שאננה בהיכל רחפה,    שם נפש נקדימון עליו התעטפה,    בדד הוא נצב, ולאל יצק לחש:    ""צורי –! נא הפלא חסדך מגבה,    ידעו גוים כי אין כמוך אלה,    ומעצותיהם הבל ופרי כחש.    12.   ""למה שמך ינאץ זד מחפיר מרשיע,    לאמר: אך קצרה יד אל מהושיע,    ""הן למצותיך צבא-רב ייחלה;    ""צוה, שחקים יזלו, תימן יפיח,    ""אורה גם שמחה לעמך תצמיח,    ""ופי טופלי שקר יסכר סלה – "".    13.   עודנו בקש מעוז בצרתה,    ומפאת נגבה עב-קטנה עלתה;    ולאט לאט כה גדלה ותכס שמים    פתאום – בגלגל נשמע קול הרעם,    אחריו גשם סוחף נתך בזעם,    ותשטוף פני הארץ חשרת מים.    14.   כשמוע נקדימון את שאון הזרם,    הדות לאלהיו אז את כפיו ירם,    ובלב בטוח ביתה שם פעמיהו;    מטרות עז אלה בל דרכו עצרו,    לשוא זרמי נפץ ישטפוהו נהרו    כבע ישועה האח, סכך ראשהו –    15.   ובלכתו והנה השר רץ מנגד,    התמרמר כארי, יעט אף כבגד:    כזב! – שוא ישטוף גשם, יגבר חיל,    שוא ישקה הבארת, ירטיב כל תלם,    יומם לך שמתי חק, יום עת השלם.    וכבר מסך חשכו פרש הליל…!    16.   ובלב נשבר נקדימון שב וילך,    מן המצר לקרא יה, במקדש מלך:  הוי אלי – קרא – שגיא כח אתה!    צלמות ואפל ימינך תדיח,    וחשך מפני אור קרוב תבריח,    נא חסדך הפלא הושיעני עתה –"".    17.   חיש שערי תימן הרוח פתחה,    עב ראה וינוס, עננה – ברחה,    לפני שמש כי בא, כי בא לזרח;    או-אז יושבי תבל צדק למדו,    זועם אל נכלם, קרסליו מעדו    וקוי אל נשגבו יחליפו כח –!  אל תשתע, אל תחת אנוש בצרתה,    גם כי יבשו לך כל מעיני ישועתה,    קוה! – ובששון תשאב מי נחת;    גם עת עבי לחץ ראשך סככו,    חבי רגע – העננים כעשן נמלחו,    ""ותחזינה עיניך שמש זרחת –.          ",0,1,3,4,0,0
"   	 	 	    ולה ירתי אבאה ז""ל    ולו עוד יקונן על אביו.  — — È — / — — È — / — — È — // — — È — / — — È — / — — —   על-השחקים נפשך רכבת / או באדמה תהלך סבבת    או לבך עבר באש תפת וחם / או עֽינך ממי פרת שאבת    השקט ושוב כי מות אנוש בו שיגל / אזן אנוש לא-הֽיתה קשבת    לו חֽכמה נפשו ופנה אחריו / לא הרבתה כי אם-בזאת מחשבת    תסח ותשאר גוית איש כמו / ארץ אשר לא-הֽיתה נושבת    אחי שעו מני אמרר בבכי / כי אין דֽמי כי גֽדלה מעצבת    לא-כן תדמו אש לבבי לו בדי / תפת וגיא לא-חֽשבה שלהבת    בנפל עטרה הֽיתה אתמול בראש / תבל והיום עם-שאול שכבת    איך שֽלחה תבל כבודה אחרי / לא-הֽיתה אבי לך איבת    לא-מאסה בה שבתך אבי אבל / לא-רֽצתה בה נפשך לשבת    לולי אשר שמש במותך נבהלה / לא עֽמדה על-קברך נצבת    כימת שחקים כֽוכבי רום יקראו / ישרך באזניה והיא כתבת.          ",0,1,1,1,0,0
   	 	 	     חלה פני יועץ ואחר כן    חלה פני מושל וירצך    מי זה אשר מושל ישחק-לו    מאין רצון יועץ ולא בכה.          ,0,1,1,1,0,0
"   	 	 	     בשבט בקר שרב אצלנו,  חמסין נושך, צורב, לוחך.  והוא יבש את כל כלינו,  יבש את חך כל יש לו חך.    התירים שתו בשפע  כל היום משקים קרים,  והם רטנו: הארץ — יפע,  לולא שרביה המגרים.    אולם יושב ציון בקבע  אל תיר אמר בצחוק:  זה עוד לא כל חן הטבע  וזה עוד לא חמסין כחק,    כי מהחן שלשלהבת  היום רק רמז קל רמוז;  תואיל עמנו עוד לשבת —  וטעמת שרב תמוז.    התיר הרתיע רגע  ופניו חורו כמת;  נדמה, שהוא מהר להגה  של ספינה — להשתמט.    אולם עברו אך שעתים  והחמסין עבר כליל;  התיר אמר: מתי אם  לא עכשו כל כך קליל!    נשבה אז רוח משובבת  והחיתה מתים ובעיר;  חדלה גם כל פרה חולבת  להתגרד בתוך הדיר.        ",0,1,3,4,0,1
   	 	 	     ומה צפור אשר יקיא שחורים    ישרים גם תמימים בעברים    והוא חלש והוא גבור והוא דל    והוא אלם ירנן כמהירים    והוא לא חי וגם לא מת ודמו    ישו מרפא למו קטב מרירים.        ,0,1,1,1,0,1
"   	 	 	    הכלוב / מתתיהו שהם     שרגו מוטות הברזל ושלבו בשבכה מוצקה    כגידי מתכת ממרטים בפחמי להבות –    מפהק נבובות דמי כלוב וכמה לרטט נהקה;        כי שמע: אי שם בגאון רחמים תדגר אם-שמש ערבות    שרירי ברזל לגוריה, רכסתם גמישי מקשה    בחמוקי גויות שליטות, חסנות רהבה וקסמה.        וסמר סורגיו הכלוב… וכל מוטה עלפה-בקשה    התגוששות של חי ודומם בתחרות ברזל וגרם,    בלטשה קלל-עשתה בעין חיה דלוקת פלדות – ותתמה:        עד כמה עוד יהביל דרור מדבר נחירי פראים, כי טרם    יחוש כל כפיר פתרון זממת שביה, טרם עוד נרתע    מכתב חידת גורל סתומה, מגמגום כל תוה ושרטה.        ונשאה להאמין לערבת החיים ובכרה שצפנה,    באהבת עריצים, לבחירי גוריה בכל צבי ואיל,    ולא יחשש למרי הלצתה-שגעונה, לאפנה        ללעג ליצור חלש ואמיץ, כקדר המהפך בטיטו,    ובטוחה שפעת רחמה, מרבב נחשולי כל חיל,    לצרר שרירי שלטון לחולש ולעתד בכלוב פגר-פתו…                                                                                                 - - - - - -    הה, אל, צהרי פלא למרחב ואושת ליל טרף בשבילים    גבר מלתעות שבויי לביאיך לכרסם קשה-מטילים,    ולרדד כל סורג שסגר על ברכת אונם ודרורם:        אשר עוד ינחם כל כפיר בפרזונו שם שבע ורבץ,    ובצללי סבכו יכנף כי יכבלו אחרון שבץ,    ובחפשת ערבות יבשר גבורות כי יקרס ויגרם.        ",0,1,3,4,0,0
"   	 	 	     גשם מקשקש  על הגג:  עבר קיץ,  כלה חג!      אתמול יום טוב  מחר חל;  הט הצואר,  משך בעל!        דלף טורד  כל היום;  דוש ברפש,  דוש ודם!        ",0,1,3,4,0,0
"   	 	 	     מה-יפית מה-נעמת ארץ הקדש  יפיך לא הסירו שנים אלפים;  עודך תאירי כסהר בחדש  ונפשות תקחי, תרחיבי עינים    זבת חלב ודבש היית את לפנים;  אדמתך עדן, גפנך פוריה  אך אלה צפנת זה רבות בשנים.  כי גורשו בניך ותהי נכריה    לבני הנכר לא נתת את כחך;  הסתרת פניך גם יפיך והדרך;  כחך הסתרת ותניסי את לחך,  עד באו בניך רצות עפרך!    הביטי נא אלה, שורי בניך,  מרחוק מקרוב אלה לך באו;  ארץ הקדש, האירי פניך,  עדנך, תומתך בניך ידעו!    אל תתבוששי הצעיף הסירי,  צהלי ורני, הצהילי הפנים;  בניך אלה אהבתם העירי –  אהבת בניך לא עממוה שנים!    בניך אלה עתה יחוננו עפרך,  קומם הריסותך הם פרצו פרץ;  הם יחדשו נעוריך, יכללו הדרך,  ותהי אך לברכה בקרב הארץ!        ",0,1,3,4,0,1
"   	 	 	     הוי, דרך החיים! בלתי צפוי בכל,    מאחורי קרנות בלתי צפוי אורב    ומהסס הלב, ומנחש הלב:    לימין, לשמאל?        אך כדי פסיעה לשמאל ואבלה הנך,    על אשר לא נודע, אשר הושם לאל,    והימין תרמז ובמרה תמהל    מיטב דבשך.        או יש כי תעמדי בינות ימין ושמאל    על פרשת דרכים כמחכה לאות,    והבלתי צפוי מאחורי קרנות    ילעג בקול.        ",1,1,3,4,0,1
"   	 	 	    1   ישתבח / שם אל בכל שירה מיפה / אשר אסר לנו את הארוסות    ואשרי המחכה ונפשו מצפה    כי על כל כבוד חופה.        ישתבח / מלך גדול במהלליו ידעתיו / שהכל ברא לכבודו    5 / לי דבר עולמי יצרתיו אף עשיתיו    כל הנקרא בשמי ולכבודי בראתיו        ישתבח  /  עד שהמלך במסבו /  יצר את האדם    גלמי ראו עיניו ולבו    ויוצר רוח האדם בקרבו.        10  /  ישתבח  /  ויתפאר עשה עזר כנגדו והודו כזית   / והתקין לו ממנו בנין עדי עד    בנין מפאר מחוץ ומבית    כתפארת אדם לשבת בית.        ישתבח /  נוצר האדם בידו רוחי ונשמתי  /    משמח ציון בבניה    תדבק לשוני לחכי ושפתי    15  /  אם לא אעלה את ירושלים על ראש שמחתי.        ישתבח /  בגן עדן מקדם מלאה תהלה  /     רעים אהובים שמח שמחם    בקול רנה ותהלה    קול חתן וקול כלה.        ישתבח /  נורא ומהלל בכל שיר וזמר מרוקח  /  אשר ברא ששון ושמחה    20  /       עינו על חתני יפקח    ושמח את אשתו אשר לקח.        ישתבח /   צמח צדיק יצמיח יאיר חשכנו   /   האל המלך    קח מפינו ברכה שי נסכנו    ישתבח שמך לעד מלכנו.            (מאיורקה, 1361 – אלג'יר, 1444)  ↩           ",0,1,1,2,0,0
   	 	 	     חכם-לבב אשר יוחיר  פעלתו ומלתו  ולא ימנע ראש דבר  אשר יתן באחריתו  ואם אין בו איל נמצא  יהי נמצא בערמתו.         ,0,1,1,1,0,0
"   	 	 	     דרש קהלת בן-דוד מלך בירושלים:  כאשר אינך יודע מה דרך הרוח בעצם,  ככה לא תדע מאין היא באה במשך הימים – – –  אפס לפעמים, לעתים רחוקות, יגנב אליך  שמץ מנהו ואז תבחן מקצת מסתורי החיים.  סבא – התיחש על בית הקרפיוני בארץ,  ונולד בחדש אדר, שהוא מזל-דגים, כידוע,  לכן קבע בטבעתו, ששמשה לו גם חותמת,  תבנית שני דגים זעירים – כלומר שני קרפיונים.  ואז, בימים ההם, ישב בקביעות בין גויי  כפר קטן אצל חרסון, ושם אותו כפר “נמל ריקן”:  ( גוליה פריסטן בלע""ז), ו“לפי צמרו – כנויו”:  כל הימים, כשמו, קרקע שוממה של חולות,  חוץ מימי אסף-ירקות ואחר קציר-חטים, בחרף,  אשר אז נערמות עליו ערמות ערמות  מבחר קשואי-הארץ, קשואי-אגמים1 ושדה,  הרי-הרים של מיני האבטיחים הטובים,  והמלפפונים2 המתוקים והריחניים – למיניהם,  וכל בית הדלועים3, הגדולות, הקטנות, בנות-השעשועים,  דלעת גמלונית ודלעת לגינית וזעירה-נחמדת,  קלחים משתרגים-מתפתלים ומעלים פרחים של כתם,  חובבי שמש-ערבה, תפארת בסתני אוקרינה.  וסבא ישב בכפר, באותו כפר “נמל ריקן”.  בא ולמד, שמכאן באה לו חבה למים.  ועסק היה לסבא עם מנהל טחנות וינשטין  אשר ב“אמא-אודיסה”, על שפת הפרסיפ – כידוע.  היו עתותיו בידיו – בקיץ היה המעשה,  גמר שיסע לאודיסה, ולא באניה של קיטור,  ולא ביבשה בצב או בעגלה בסוסים,  אלא בסירה זעירה, ערבת ידידו הברילה.  אותו הברילה, ידיד לסבא ואחד מחסידיו,  אכר, גם הוא באותו כפר. כפרי בן כפרי, עצלתן,  שתקן גדול מטבעו מתחלת בריתו, מתרחק  מפטפטנות יתרה בבית, ברחוב ואספה.  קדם-כל – מפטפוטי הפלונית שלו המרשעת;  שנית, משיח ושיג של קהל שנזעק לאספה;  שלישית, מכל אשר לו לשון מצלצלת – מ“נבחן”.  כיון שחבב שתיקה, חבב להתיחד על חולות  זרם הדניפר הזך; וכיון שהתחיל מתיחד,  היה מתרחק והולך; וכיון שהיה מתרחק,  התחיל גם מפליג בנהר; וכיון שהפליג בנהר  הלך והתקין לו סירה, בעצם ידיו – ערבה,  מן הזעירות מאד, מאלה שקוראים “רצחנית”4.  והיו נהירות לו צולות הנהר, שם נחילי הדגה,  היה שם משליך חכתו ושולה מדגת בוריסתנס  את אשר תעלה החכה: קרפיפון, אברומה, רותילה5.  בטל לא ישב מעולם, שקע בהרהורים ודג לו.  ויש אשר היה מסתכן ומפליג ומרחיק בלימן6  עד לשון קנבורן ועד אי ברזן השוממה.  היה לעתים רחוקות מזדמן עם סבא – ושותקים,  שבת-שתק ביחד. ומשהחליט סבא  להפליג, נכנס לבקתה הלבנה של אותו הברילה,  ביום השבת הוא בא, ולמחרת השבת הפליגו,  עם הנץ שחר חור וזרם הנהר מצנן,  כדי לסתיע אזי ברוח נושבת הימה.  צידה לדרך לקחו: גיגית קטנה של מים.  סבא – שנים טשבקים7 מעשנים יפה ותריסר  ביצים שלוקות וככר הלחם וצלוחית של רבה,  רבע הלטרא זיתים וחלה צרפתית לצדם,  פרגית אחת צלויה – וטלית ותפלין וסדור.  לקח הברילה גם הוא: שתי ככרות לחם של חטה,  נתחי חלב-של-פר מן הממלחים ביותר,  כמה טרנקות זהבהבות, חריצי גבינה לבנה  וכיס-ציץ ממלא מכורקה8 ובקבוק של יי""ש מן הקטנים.  עד שהנתקו מן הגדה והגיעו לאמצע  זרם הנהר, הברילה תופש במשוטים בשנים,  כיון שהרגיש בזרם, הכניס המשוטים בסירה,  פתח עבות בד-המפרש, הניפו ומתחו, והרוח  נפחה באמצע הבד, והזרם גם הוא מסיע,  הלכה הסירה, מישירה נכחה בדהרה קלילה,  שטו בדניפר הנם דרך “גרון-בילוגרודוף”9  ונכנסו למי הלימן רחב-הידים ועברו  על הרבלטשיה – שמאל, ועל פרוגנויסק מימין,  גדות מאדימות מצפון, ומלבינות מדרום  חולות לשון-קנבורן10, כף-בובליקוף הציץ מרחוק,  אחרי-כן קרב אליהם כף-סטניסלב, וכשיצאו  דרך שער-סטניסלב התחילה הסירה רוקדת.  שלום, שלום לכם, אי ורבקה וזה של ינושף.  סבא והברילה מרצים, אוכלים ושותים ונהנים.  המה עם ברזן, ורוח צפונית-מערבית  פתחה בשעשועים עם שטח הים ותכנו  שברים שברים וגלים מגלים קטנים וגדולים.  פתאם התחילו מלבינות כרבלות על ראשי הגלים  וסופה סוערת התפרצה על מרחבי ים מאפסים,  דבר לא מצאה בים, בלתי הסירה הדלה,  ותתנפל עליה, ותכל בה כל חצי חמתה.  יש שהחישה הלוכה ויש שהקפיאה באמצע,  יש שהקימה עליה משבר-אדירים לכסותה,  ויש שכרתה לצדה שוחה עמקה לשחתה,  פתאם סחבתה בכח, ופתאם סגרה עליה  דרכה בגלים ממולה, זרקה לכאן והחזירה,  גזלה בכח ממשבר כדי למסרה לשני,  טלטלה אותה טלטלה עד כדי חרוק של צלעות,  תרנה משתחוה כנגד כל גל וגל עולה לעמתו,  ויצאה במחול בנחשול – בלי משוט ומפרש והגה.  שלשה ימים התנקמה בה רוח-הסער – ושככה.  “איפה הם? לאן טלטלתם הרוח?” – לא ידעו השנים:  אולי בלב-ים, ואולי קרובים לאדמת-יבשה –  ועוד שני ימים בגלינה – וכלו המים והצידה.  תשושים שכבו בסירה מצפים לישועה – ושותקים.  והנה מדרום עב קטנה עולה וגדלה וקרבה,  תבנית פלוקה11 של תורקים על כל מפרשיה נשאה.  אחז סבא בטלית והתחיל מרימה-משפילה,  אחז הברילה בסודר הלבן שלו, עומד מנפנף –  ואלה הרגישו באותות – ונטו אל עבר הסירה,  השקום והאכילום – ושלמים הביאום לאודיסה.  והיה באחרית הימים, לאחר ימינו הטרופים,  ואתה תזכה לימים טובים מאלה ושמעת,  אשר בצי ארגנטינה לדגל לבן ותכלת  יש אדמירלים יהודים! מאיר או שמעון בני שאול  למטה הקרפיונים – תדע אל-נכון, שהמה  בני דודנים שלי. ואם תשאל משתומם: הא כיצד,  בניו של סוחר בן סוחר, מה להם צי ומה מים?  וכיצד זה הכין לבניו כתפותם של אדמירלים?  תדע ותדע שלמה: הואיל ונולד בנמל  זעיר – הוא “נמל ריקן” אשר עם שפך הדניפר,  וסבא שלו עשה דרכו – מלבוא חרסון עד אודיסה –  לא באנית-הקיטור, ולא בספינת מפרשים  אלא בסירה זעירה, מן “הרצחניות” דוקא,  “דרך-המים הלחה” כדברי הומרוס היוני.  ואולי, השם הוא יודע! בעצמות אבי-אבות-אביו  פעמה (אחת מששים) אותה הרוח שהיתה  עם בני עמך לפנים על סלעי חוף עציון-גבר,  אומרי שירי-הים במשכנות זבולון לחוף ימו,  יורדי הים באני – עם ספינות צידונים אופירה.  דרך ארכה מאד, ארכה מאד. מי יודע  דרך הרוח מאין, ומה תביא היא בכנפיה.  ואותם ניצוצות-הפלאים מימים מקדם, ימי-כח,  רועים ונוקדים וסופרים, נפחים, רופאים וסוחרים,  אשר היו במשך הימים וחליפות נסבות  שופטים, מלכים ונביאים, מורים ועמודי התורה,  משיחי-השקר התועים, משוררים והוזי-קבלה,  פוסקים זעומי-עינים ומיסדי הישיבות הגדולות,  מאורות חסידים, ויתר כל כואבי מכאוב אמתם  אנשי החכמה והתרומות, והשתדלנים הגדולים, –  דורו של שמואל ושמואל, דורו של יפתח ויפתח;  וכל הניצוצות הקדושים אשר לא זכו להעלות  אורם בעולם הגדול, וכלו וכבו מאפס  מעש במצרי גיטואות ובמאפליה הגדולה, –  אותם ניצוצות הפלא עתידים עוד להגלות,  שוב יתלקחו למאורות לעמם הדל, לכל האדם,  מאורות גדולים: כי נצח ישראל לא ישקר!       19.6.41       Gurke,Огурец  ↩    Дыня, Melone  ↩    Cucurbita pepo, Kürbissтыква  ↩    Душегубка  ↩    Плотва, Pflötze  ↩    Днепровский лиман  ↩    אברומה של דון.  ↩    מין טבק זול.  ↩    Белогрудовское гирло  ↩    Кинбурнская коса  ↩    פלוקה – אנית–סוחר לא גדולה בים–התיכון, בעלת 3 תרנים ומפרשים משולשים; לפנים גם אנית מלחמה ושוד.  ↩           ",0,1,3,4,0,1
"   	 	 	    ה   בדלל פתע מעין הלהטים המתוקים —    הועמו כתפיה נכריות-ערמות    רק דק זהר הליט עיניה החומות,    כזהר הנמתח בחלומות עמקים.    על מרום הכר עלפה כבר זרועה החשופה,    אך כאלו באגרוף כף-ידה הרפה    עוד שארית האשר התלבטה בכנפה;    ובהקיא כבר ים-התענוגים את גופה,    עוד שפי נזדעזעה רגלה החטובה,    כדג-פז גווע ברשת עזובה.        ",0,1,3,4,0,1
"   	 	 	     כבר קרם הפצע    כבר חלש הכאב    כבר קטנה חביבה    החלת השכח מלב.      נשמתי דלח הסתו    הקשה החרף הקפיאה    ולאביב המתנתי לאביב    שירככה, יפשירה.      בעד עבי ירחים שבועות ימים    קרץ שמשו והבטיח    טפות חם קרני זיו    ויבא           ",0,1,3,4,0,0
   	 	 	     הוד והדר שים חבלו וישמע בכל אשר יצא    ברך אדני חילו ופעל ידיו תרצה  לילות וימים יעביד    ועלו על זמן יכביד    ומשרה על גרונו כרביד    וריש מפני הון יאביד  ולתכונה אין קצה ופעל ידיו תרצה  ויתענג כל ימי עילום    ברעיה כגזרת יהלום    וכל צר ידד כחלום    והוא על מקומו יבא בשלום  וכל העם מקצה ופעל ידיו תרצה  ילעג על כל מקנא    כי כל רעה אליו לא תאנה    וזמן חרפו לא ישנה    וכעבד עולם אותו יענה  מע מ ך לא אצא ופעל ידיו תרצה  חברים זאת המנוחה    זה היום נגילה ונשמחה    קרבו ימי השמחה    ותנו ציץ לאנחה  כי נצא תצא ופעל ידיו תרצה.          ,0,1,1,1,0,1
   	 	 	         השנה הנופלת על־עיני עולל – היש איש יודע אי־מזה באה? הנה שמעה תשמע לאמר: מעון לה בכפרי הפלאות בתוך צללי יערות־עד המוארים באור תולעי האש הכהה אשר שם שני ציצים רוי קסם. משם היא באה למען נשק את־עיני העולל.  השחוק הרעד על־שפתי עולל מדי ישנו – היש איש יודע אי־איפה נולד? הנה שמעה תשמע לאמר: קרן צעירה וחורה אשר לירח העלה דבקה בקצה ענן סתו גוע ובחלום בקר טבול טל נולד פטר רחם – זה השחוק הרעד על־שפתי העולל מדי ישנו.  הטל המתוק והצח הרבץ על־יצרי עולל – היש איש יודע איפה התחבא עד־כה? הנה בעוד היתה אמו נערה צעירה חלף את לבה בתעלמות לחש אהבה ענגה – זה הטל המתוק והצח הרבץ על־יצרי העולל.          ,0,0,3,4,0,0
   	 	 	     ואומר מה-יחזק עם  ענהו יד גדוליהם  ומה-ישפיל גדוליהם  ענהו מות עויליהם  ומי ימית עויליהם  ענהו שד אויליהם  ואיך שדו אויליהם  השיבהו בטוב להם  ואיך טובו ענהו עת  אשר רבו גזוליהם  ומי גזל גזוליהם  ענה אותו אציליהם  ומתי נגזלו שיח  בעת פרצו בהבליהם  ואיך פרצו ענה אותו  בתם עוטי גדיליהם  ואיך תמו ענהו עת  מבוא צר על-גבוליהם  ואיך באים ענהו עת  יביאום שם רכיליהם  אשר דלו ברב עשקם  והורישום בנכליהם  ולכן הם מבקשיהם  ולמשנאים חייליהם  אבוי לעם אשר כבדו  עלי ראשם נקליהם  ונבליהם כמצנפתם  ושועיהם כנעליהם  ועבדיהם אדוניהם  ואויביהם פליליהם.         ,0,1,1,1,0,0
"   	 	 	    לזכר ש.פ.     לא פעם, בקיץ, עם רדת היום,  לאור השקיעה הדועך,  הלכתי אליך ועת ארכה  הקשבתי לקול זמרתך:  ""קטן הוא ודל הוא חדרי,  ואני בו שרוי ערירי…""  וחי בי הזכר הזה הנוהר,  השקט הזה והרך,  ומתק-העצב אשר זמרתך  ידעה על הנפש לנסך.  ""קטן הוא ודל הוא חדרי,  ואני בו שרוי ערירי…""  ויש כי נדמה לי, עם רדת היום,  בשלט בי תוגת-דמדומים,  עדין כקדם קולטת אזני  הלחן ההוא התמים:  ""קטן הוא ודל הוא חדרי,  ואני בו שרוי ערירי…""       סוף תרפ""ח       ",1,1,3,4,0,1
"   	 	 	     יום סתו יפוח.  בידו החורה, הרועדה,  אט יפשט השמלה השחורה  מעל כפרך הנם.      מול משכנך הלבן  קודרה תעמד התרזה הערמה,  הנעה.      בודד אשוב מן הלילה,  חרש לה אשתחוה:  “אמרי שלום אל גברתך!”      ואת –  עוד שלוה תנומי על יצועך. –        ",0,1,3,4,0,0
"   	 	 	         חג לנו גדול,  גיל ורננה –  היום מלאו לגבת  אחת־עשרה שנה.      התדעו, כי פעם,  כשגבת היתה קטנה,  כשגבת היתה תינוקת –  בה לא היתה גנה?      לא היו פרחים בה,  לא היו תבואות,  וגם כרמי הגפן  לא היו אז עוד.      רק היו שמים,  והיתה שממה,  וצמחו קוצים פה  על פני האדמה.      ועכשו הביטו!  גבת כל־כך יפתה.  כבר צמחו צמות לה –  כבר קמה נבטה!      בצמות – סרטים לה,  תכלת ואדם, –  זיו פרחים זורח  בה לאור היום.      ובתים בה קמו,  ופורחים שדות,  יש פרות ברפת,  ובלול עופות.      ועכשו, הביטו,  גבת גדלה כל כך –  הבה ונשירה,  הבה ונשמח!              ",1,1,4,4,0,0
"   	 	 	    חידות מני קדם/   1      א  אחר החרבן      ירושלים באש שרופה    המקדש עלה בלהבה,    הארץ מקדים שדופה    מאדם ובהמה נעזבה.        ובני ציון היהודים    קודרים הולכים שמה,    רעבים עניים מרודים    וצמאים לדם הנקמה.        כי בקדש הקדשים    הרומי נטה קו,    מעון לחיל ולפרשים    ועל גגו סמל הצו.       יהודה נפל לפי חרב    ארצו נהפכה לציה,    אך רוחו עוד בקרב,    עוד נפשו חיה.        איש אחיו יעזורו    לילה ישימו ליום,    סוד ימתיקו, יאמרו:    “עצו עצה הלום”.       לגדודים אגדות אגדו,    לחברות חברים חברו,    ברעיון אחד נאחדו    בקשר אהבה נקשרו.        ושבועה אז נשבעו    יחד בני ישראל,    כי לא ירגעו    עד ארצם תגאל…       ב  העדים   או   קדוש החדש       על פסגת מוריה בין עפאים,    כדור ישבו זקני התנאים    דומם – מבלי נדים ונעים;    הנאספו פה לשפט רוצח?    מדוע העדים? נא הגידו    מדוע בדממה ראשם ינידו? –    – העדים? בפיהם עתה יעידו    איכה ראו בערב בהלו ירח.        הנשמע כזאת בכל אפסים,    כי יבאו עדים שנים    העד על מלכת שמים    כי יצאה במרחבי רקיע?    אך דום – חידה סתומה    לך אפתר במגלה רשומה,    מגלת עמי מדם אדמה,    חידות מני קדם לך אשמיע.        עת ראו זקני התנאים    הלוך וגדול ילכו הרומאים,    ובני עמם מדכאים חלכאים –    אז רוח תקוה לפעמם החלה,    חברות ציון בכל עיר יסדו,    אגדות בכל פלך אגדו,    בל קרסלי עמם ימעדו    השב שבות יעקב סלה.        ולמען רומים לא יבינו    כי למרד בני יעקב יכינו,    בל זרים בחברתם לבא יהינו,    בלשון נסתרה דבר בחרו;    לקדש החדש נאספו, אמרו,    לירח הביטו ופניהם נהרו,    סמל מלכות דוד בו הכירו,    עלי מלכותו משוררים שרו.       כה המורים זקני התנאים,    בכל חדש יחד נאספו,    לשמוע החדשות מאפסים צפו,    ספרו הימים, השעות, הרגעים.       על מעשי המרד המורים נצחו,    למו החברות שלוחיהם שלחו,    בלשון חכמים העדים שחו,    מה החברות בערים פעלו,    ""הראיתם את הירח בהלו    ""פניו צפונה או לדרום מסלולו?    “ומתי האיר ברקיע זבלו?”    כן המורים העדים שאלו.        פניו צפונה – אם לכסף מוצא,    פניו דרומה – אם החברה חפצה    לדעת לעות דבר או לשאל עצה –    כן המורים עם העדים נדברו.    אחרי הדברים החדש קדשו    איש איש למלאכתו חשו    להודיע לעמם עתידות ירעשו,    זיקות ולפידים בהרים בערו.       התראה לשון אש בהרים?    התראה הנגהות סביב לערים?    באותות לעמם ידברו דברים    כי בת ציון עוד מעט תרגעי,    קול מבשר קדמה, צפונה,    לשלוף חרב כל יד תכונה,    העז הגבורים יחד ציונה,    כי מיעקב דרך כוכב ברקאי!       ג  סוד הספירה  לדעת לעות את יעף דבר (ישעיה)       מפסח עד עצרת    כדת, חק ואמר,    בת עמי סופרת    חמשים יום לעמר;    חמשים יום סופרת    כמה ימים מזכרת.        נגד רומי קשר    בני עמי קשרו,    ולחות דעת פשר    בספירות אז ספרו,    שמו לאותות אותותם    חמשים יום בספרותם.        ולהשמר מזעם עברות    מרומי וכל אגפיה,    הלכה דברה בנסתרות,    כי תשמור דת אלהיה.    אך מרד היה האמר    ספון בספירת העמר…       בהתאספם בבית תפלתם    בנשף יום בערבים:    ותהי זאת מנגינתם:    “קשר לרומאים”.    מיום ליום ספרו,    מיום ליום קשרו.       אחר שפכו תפלתם,    ליושב שמים    לחשו שיחתם,    איש לרעהו לאזנים:    ""מה שסימתי בספירה    אהבת ארצי תעירה"".       רעהו ענה בשפתו,    בשפת קול דממה,    “חסד” היום לספרתו    וחסד אל שמה,    בחסד עולם יבנה    ובחסד ציון תקנה.        ובליל יום למחרתו    איש לאחיו יתלחשו,    “תפארת” היום בספרתו,    “תפארת” היום קדשו,    תפארת אדם בית לשבת,    תפארת לאם ארץ נושבת…        חסד, תפארת, הוד,    מלכות, נצח וגבורה,    גדלת סוד ויסוד    המה סודות הספירה,    בעדם בני עמי לחמו    ונפשם בכפם שמו.        ככה קשר קשרו,    ערכו מגן וחץ,    מיום ליום ספרו    מתי יבוא הקץ,    חמשים יום נדדו    וברומי אז מרדו…            זה לפני שנים הדפסתי מאמר במ“ע [במכתב עת] החדשי [=הירחון] ”המנורה“ (בלשון אנגלית) בשם ”מגלה נשכחה“ ובה הראיתי לדעת, כי סדר קדוש החדש וסוד הספירה וסוד קדוש הלבנה נוסדו בעת המרד הגדול בימי ר' עקיבא ובר כוכבא.  אין פה המקום להאריך ורק מוצא המאמר אתן לפניך, כי כולם היו אותות וסימנים, כמו שעושים בין צבאות חיל ונקראים בשם ”ס ו ד“ Passwort. קדוש החדש היה לאות בין החברות אשר תחת מסוה אמונה דברו אודות המרד ושלוחי החברות נשלחו לראש החברה בירושלים, הודיעו פרטי דברים בלשון חכמים כמו ”פניו לצפונה או לדרומה“. – הירח היה סמל מלכות בית–דוד. סודות הספירה היו לאותות בין איש לרעהו, ותחת ”מה שפגמתי“ צריך להיות ”מה שסימתי"" בספירה – מלשון לעשות סימן. – קדוש הלבנה היה לאות בין צבאות גדודי היהודים.  אין פה המקום להעתיק כל המאמר ואין תחת ידי, ואין מערבין חקירה בשירה כי זה לחוד וזה לחוד                                     המשורר  ↩           ",0,1,3,4,0,0
"   	 	 	    סליחה     ירצה חין שועי / בעד עם נקרא סגלה,    ויחיש קץ גאלתי / עבור ישני מכפלה,    ויקבצו נפוציו / יחד, בשמחה וגילה,    אל המקום אשר היה / שם אהלה בתחלה.    אביונים אשר דפקו / דלתיך, אל נורא –    לשועתם הקשיבה / בעמדם ברוח שבורה,    ורנון שיחם יכון / באפיך כקטורה,    כי בעזך בטחו / ושמך עליהם נקרא,    יום הקדימו עשיה / והודך למו נגלה.    ביטה ממרומיך, / צור מישרים בוטה,    כי לשבים עדיך, / יה, חסד את נוטה,    ולזך תשלם כצדקו / וכפי מריו לשוטה;    חיש ישע אהוביך, / אפוד גאות עוטה,    כיום בו חזו על ים / את היד הגדולה.    רנון שיח פיהם – / כריח ניחוחיהם    שימו היום, ועורה / לקבץ כל נדחיהם    מכנפות הארץ / בבוא ינון משיחהם;    ויכלמו ויבושו / יחד מדיחיהם,    ואת גדל פשעיהם / השליכה למצולה.    האר נא נתיבותם, / צור עזרם ומגנם,    כי נדדו את שנתם / וקבצו בשירם המונם,    ומערש תנומתם / עמדו להלל לקונם.    שבר מוטות עבדותם / ועשה בחמלה רצונם,    ותרום בעזך ימינם / ויבשרו מחילה.    מכורי בלא הון חנם – / בלא כסף תגאלם,    ובקול שמחה ושירים / לבית מקדשם תעלם,    ורב טובך הצפון – / בתוך ציון תנחילם,    וישבו שוקטים ובוטחים / ולעד לא תגאלם,    ומכלימם יכלם / ויעטו מעטה תהלה.        ",0,1,1,1,0,0
"   	 	 	     אנושה, ענושה / גרושה מירושה,  כבושה, כתושה / וסות בושה לבושה,  בתוך פח יקושה, / והקול קול חלושה.  ואם צר לה כחה – / תאמץ את רוחה  באל חי הבטיחה, / ותשפך לו שיחה,  בהיכלו תבקר –  יעזרה אלהים לפנות בקר.  בחוגה פעמים / במצרף אש לאמים,  תקו נחומים / מימים לימים,  וקצים רשומים / סתומים וחתומים.  אולי בא, אולי, / דבר ציר על אולי;  'יד היתה אלי, / ויאמר אלי:  עד ערב בקר'?  רדו משנאים / נשואים עד נשיאים.  ובני נביאים / כמו ראי לרואים,  ירדו פלאים / ברבי תחלואים.  ביד צר נדכינו, / בגלות נכינו,  וערב בכינו / לאל, וחכינו  עד אור הבקר,  הלומה, זעומה, כמו דומה בכלא,  אמרו נביאים כי תצא בפלא:  ‘ליני הלילה ועוד שחר יעלה!’  היש זולתך מי / יושיע עמי?  ואם לא תך קמי – / איש אל יותר מ-  מנו עד בקר.  מה לך, מריבי, תחרפני בשביה?  הכי גואלי חי אשר ידו נטויה!  ומיומים בארץ מאפליה  יחיה את נפשי, / ויזריח שמשי,  וירים את ראשי / ביום השלישי  בהיות הבקר.          ",0,1,1,1,0,0
"   	 	 	    Capo verde /   אפריקה… גבולותיה בצפון…  במערב: הכף הירוק…  (מתוך ספר כתיבת הארץ).   לא שוא חלומות ידברו!    עם צר אגדות לא בכדי!    ובא החלום, והנצו    פרחי הזהב… בא הגדי…    ובת-המלכה הנחמדת…    שמים כלם חדשים,    על ארץ זרה ריח-קסם…    ומאמר מג… ולחשים.    לבת-המלכה עיני פלא,    ישחק בנאות דשא הגדי…    עדי כוכבים בשמים,    הים הגדול שהדי!    ומה שהיה חלום-פלא,    ומה שהיה אגדה,    תקות אסירים בבית-כלא,    שירת הפיטן וסודה –    אך שמר לך תם לבבך,    בלב התמים שמר פנה:    שלכת-הקדש לאוריך,    שריד-מה של שירה ונגינה.    יבאו –בהסח הדעת,    וכתם כל-דבר התוכחה.    פתאם יתקים שיר הפלא,    תנח על ראשך הברכה.  דמות פלד נגוד עיר דמשק    הזהירו מי-אור מימין    משמאל-קו של “חמרה” לונו    ותכל-ים כלכה של סין.    והקברניט הסביר לנו:    שפת אפריקה – אותו הקו.    בבקר עיננו נצמדת    לימין האוקינוס השב.    לפתע תפרוץ – ותופיע    סיעה של דגים מעופפים,    יורים מן הים, ובן רגע    נטלו כבר מעין הצופים.    כאילו שם גדוד פולמוסטים    אורב לנו בירקו של גל,    ופתע שלח בנו אלף    חץ-כסף זעיר ומאד קל.    ומים… ומים… ושמים:    שוב אותו הקו השרק –    ופתע בצבץ – לפנינו    ויעל הכף הירק.    הכף הירק! – והמים –    מי מול-האקוטור, מרום    בלילה באור קסם יהלו    קנטור וצלב-הדרום,1    הכף הירק! צלב-הנגב!    הם, הם! (ואנחנו, פעוטים,    מספר דק-גב ורב-דעת    ידענום) – פנים אל פנים.  לא שוא חלומות ידברו:    אשר היה רק אגדה –    הנה האוקינוס… דג כסף…    שמי נכר… וארץ וסודה…    לא שוא חלמות ידברו!    עם צר אגדות לא בכדי!    ואשר האמן תאמינו –    יקום החמה שהדי!    עדים לי שמים ואוקינוס: –    שתי האגדות היפות!    ביאוש, בהסח הדעת,    בצר ובידים רפות,    כך כל אגדה, כל-שיר פלא!    רק שמור, לבבך, והאמן!    עם צר אגדות, צר בסלע, –    וקמו: אמן, ואמן!  באניה Alsina 1936 – ת""א 1939        הקנטור והצלב הדרומי – מזרות שמי הדרום.  ↩           ",0,1,3,4,0,1
"   	 	 	    (מיצקיביץ')  Mein Kind, wir waren Kinder  (היינה)  א   לא קו חמה, לא שפת שבלת    יוצא מדפן המלונה –,    זקן דגדג לחיי, לסבל עוד    קשה היה לי. בתלנה    ובנהימה אט התעוררתי;    עיני פקחתי וזוררתי.    – ‘כך, כך, ילדי, עוד, אסותא!’    – סבי, אתה הוא זה, אתה?! –    'אי, שקץ, כלום לא הכרתני?    אני הוא זה ולא אחר.    נו, קום, נימן, אל תאחר!    כמה שעור שנה, עד אנה?    היאך אין לך בשת הפנים,    בחור כבן שמנה שנים!'     ב   'אקומה, סב, אך הידעת?    חלום חלמתי, כה נורא! –    אתה כאלו, תוף תיף… כבר מת    ואני בחור, עד התקרה.    ועוד ועוד… סב, מה תגידה?' –    'חלמא טבא, ילדי, חזית,    אתה תגדל, אני אמות,    כל זה ברור, השאר אך שטות…    קום, קום, להבלים אל תפן.'    ‘מודה אני,’ פהוק, עטוש,    יד בשרוול ואני לבוש.    יצאנו ממלונת התבן.    עוד אפלולית שררה בגן    ודומיה שלא מכאן.     ג       צעדנו בין עצי תפוח.    חרק תחתינו חול השביל.    דממה. פתאם נעור הרוח,    החויר מרחב שחקים כגויל    תורה אחרי שהפשיטוה    תכריך משיה וערטלוה;    וכאבנטה בליל ארגמן    האדים בשחק פס ענן.    ‘קריאה־קרי־יקרי!’ – נאום הגבר,    ‘שחרית, שחרית’ עונה שני,    'זוג, פרט, זוג… ' מונה זקני,    ' זוג, פרט… ' עוד קריאה מעבר    הגבע. ‘זוג’ – משמע היום    יום צח יהיה מכל מקום.     ד       הלכנו הלאה עוד זמן מה, עד    שלסוף נשימתי קצרה, –    שלש פסיעות, לסב רק צעד –    הסב הולך, אני אץ־רץ.    הנה כבר עד האוג הגענו,    בדד עומד בקצה הגן הוא,    חמש פסיעות, אפשר גם שש    מן הגדר. הסב פשפש    בצלחתו, הוציא מפתח.    שריק־שרק והפשפש נפתח.    יצאנו מן הגן. האח!    עולם נגלה חדש, מפתיע.    שדות בר: דגן כסף, פז חטה.    ובזר קני סוף ברכה שקטה.     ה     ביון החוף כרוכיות צרחו,    ‘גע־גע’ ענה להן ברוז.    רוחות התלחשו באחו;    הס… שש… לחש־רחש, רז על רז.    חיש התפשטנו, על האבן    פרש הסב מחצלת תבן,    את הבגדים צרר בצרור,    טפח לי על… ‘מרש, מרש ליאור!’    פושרים כאור היום המים.    לטוף כל גל מה רך, מה קל.    אלו יכלתי שחות! חבל!    נשארתי על החוף. בינתים    הרחיק הסב שוט באגם.    פתאם טבל ונעלם.     ו     אי, אי! מושכים אותי ברגל!    בול־בול… במים, במצולה.    אני טובע, אך בן רגע    עמד לי רוח והצלה.    אותה היד שהטביעתני    זוהי היד שהצילתני.    הסב משחמד לצון –    קבל באנס או ברצון.    שוחים אנחנו שנינו יחד.    ידי קמוצה בכף הסב –    אפשר לבטח. אך לשוא!    לבי הולם קרבי מפחד.    תודה לאל; הנה החוף!    חול לח לפוש, אויר לשאף.     ז       'אי, תרנגול בן תרנגלת,    היאך לא תבוש מפני ברוז!    כל עוד יש כח בי ויכלת    על כבוד ביתי עודני חס.    אטבילך פעם פעמים,    תדע כיצד שטים במים.    ואל תאמרנה הבריות:    נכדו של סב לא ידע שחות.    כאשר הייתי בן גילך,    בחור כבן שמנה שנים,    הכל היו בי מקנאים,    כדג שחיתי. נו נלכה,    חמה עולה כלה זהורית,    הגיע זמן תפלת שחרית.'     ח     ושוב בחזרה הגנה    בין דשא שח בשביל נפתל.    הבריקו על עלי הושענא    בשלל צבעים רסיסי טל.    הנה אלה רחבת צמרת,    חציה בצל וחציה בוערת    בזיו השמש העולה.    אכן זה עץ, אכן אלה!    אבל הסב אינו מסיח    דעתו לכל אותו הנוי.    רוטן סבי לתוך זקנו:    'נראה בחוש – חבלי משיח,    הדור פוחת, קשה לו שחות…    אח, אח! היכן הם הכחות!'     ט     מול פתח המלונה, לרגל    לבנה צחר־בד, לבנה שחור־צל    עמד זקני כעולה־רגל    וסח: פה, בני, נתפלל.    התנפנפה טלית מרשרשת    והתעטף הסב ברשת    פסי שחור־צחור. שפתיו ברכו:    ‘לשם יחוד קדשא בריך הוא.’    מיד הפשיל שרוול הבגד    ערטל קברת כבירה    ובתפלין של יד קשרה.    הבריקו הרצועות מנגד    וזיו קרן, זיו נור קדוש    מתג שין התפלין של ראש.     י     בדחיל ובכונה מרכזת    עמדנו איש על מעמדו.    ידי בטלית הסב אוחזת,    בעץ תמך הסב ידו,    ואל כנף תכלת הרקיע    נמשך העץ וכמעט הגיע.    בגן הכל כבר התעורר,    העפרוני חג באויר    בעגולי צליליו. בצמרת    האילנות צלצל כל קן –    ציצו עופות יודעי נגן    ושר זקני ביקוד, במרץ    מתוך קדה והשתחויה:    ‘כל הנשמה תהלל יה!’     יא   כבר התפללנו, אף אכלנו    פת, צנון, פרי עץ – תודה לאל!    מעט שכבנו, קצת טילנו    ואין עדין הערל.    השמש כבר במרום רקיע,    אך שור, בין העצים הופיע    הכלב ז’וק ואחריו –    אחרים הגוי החרומף.    ‘נטול־מרה, אדם יקר־ערך’ –    כה סח זקני בשבח אחרים.    לזה גם אנכי מסכים,    אך אודותיו להבא, כי ערב    שבת היום. לעיר נחזר    ואותו נשאיר בגן לשמר.     יב       זקני היה מדי שבוע    נוהג לילך אל המרחץ.    – היום אין ברצוני… ‘מדוע?’    – סתם כך. הסב אים: ‘אי, שקץ!’    יצא ושב מקץ שעתים,    זקנו קרן מרסיסי מים,    קלסתר פניו הזהיר אדמון,    הזכיר חלה משוחת חלמון.    'גן־עדן התחתון איהו?    לא שם מעבר סמבטיון,    כי על הדף על העליון    במדור מרחץ־האד חפשהו!' –    פתגם מפתגי הסב    הנאמרים דרך אגב.     יג   כבר רד היום. נרות העלו    שבעה, לכבוד יום המנוחות.    על הנרות ברכה אצלו    ידי סבתא המברכות.    מבהיק אורם בפליז מכתשת    בראש צמיד קמקום הנחשת,    ונע לשמאל ונד לימין    עם מטטלת האורלוגין.    שבת בבית, אך עדין    לא נגמרו ההכנות, –    מכסה זקנתי את החלות,    על השלחן מציגה יין.    עכשו הכל כדין וכדת.    הסב לוחש: ‘לכבוד שבת!’     יד     עם סדורים בבית השחי    הולכים לקבלת שבת    גם עול ימים, גם סב כפוף שכם –    כלם־כלם בבת אחת.    הולכים גם הקטנים בנחת,    כף ביד האב וכף בצלחת,    ובלב כל חד הרהור גאוה:    ‘אין בעולם גבור כאבא.’    אפשר! אבל מה נחשב כח    כל האבות מול יד הסב!    אך אין בו ממדות עשו –    רצוי הוא לבריות ונוח,    ומי כמוהו בעל תפלה?    – ­– – – – – – – –    ‘לכה דודי לקראת כלה…’     טו   שלשה קולות בבית־הכנסת    חוזרים על הימנון הקבלה –    חזן, קהל והד. בעקב שבלה –    טוס כלו כאש אוכלת,    זנבו רקמת זהב ותכלת    נח על קרקע העזרה    מתחת סבך קני המנורה.    גמר התפלה. סבי בתוך,    סחור לו עולם מתפללים,    כלם קולו מהללים.    הסב מושיט קפסה מחטבת:    'טבק רצית – מחל וגש,    טל, הרח והתעטש!'     טז     בבית אור קדמון זרוע,    ניחוח צלי עולה באף.    מתוך שלוה של קרת רוח    סופק הסב לו כף אל כף.    שולחן ערוך כל טוב: פת סלת,    דג ממלא, שוק תרנגלת,    מרק פז נודף, מקטיר אד חם,    ולסוף – ה’צימס' המפרסם.    אוכלים בהרחבת־הדעת.    ובין מאכל למאכל    זמירות שקטות כמי מיכל.    זקנתי ראשה מנענעת:    'יום זה מכבד מכל ימים,    כי בו שבת צור עולמים.'     יז       יפים לילות ליטא ארצנו,    צחרים כוילונות עבים.    לא לחנם חלונותינו    נושאים שלום אור לכוכבים.    אך נוי יש מיחד ונעם    לליל שבת. דומם בלי נוע    נשען אני אל האשנב.    הס. דמי. אי שם בשחור אש נע –    על המגרש, על עין המים    רועי סוסים עורכים לילות    מול המדורה החכלילית.    כה טוב לסקר! אך באזנים    נוקב חרוק חלוד, מרגיז, –    החוץ נעלם. נסגר התריס.     יח       מה טוב באור, ברך הכסת    להתפנק לא נים לא תיר,    לתעות חולם בין לבני כסף    ביער טפיטי הקיר.    הנה פתחו התריס. מלא הדר    פרץ גל אור אל פנים החדר.    סבי ושכן ישבו בהדי    אל השלחן לשתות כוס תה.    שלל חדשות הסב יודע,    הוא סח לאט על דא ועל הא.    ושכננו צבי בעל־עגלה    שוזר פאת זקנו, שומע.    מסכים: המ… המ… תוהה: אוהו!    או סתם גונח: אוחוחו!     יט     מתון, מלא ישוב־הדעת    ניד המטטלת בשבת.    אט אט… אבל העת פוסעת,    שעה אוזלת, שעה באה,    כבר בא הסב. מגש ה’צ’ולנט'.    כה מפלפל, כה מתבל הוא.    הבלבוסים סמוקים־צמוקים,    טעימים לחך, כה מתוקים!    הרבה יש לי לדרש בשבח    אותו תבשיל. הפעם – די.    לספרותנו (לא לגנאי!)    בלאו הכי יש ‘צ’ולנט’ בשפע.    נודף יתר על המדה    ממנה ריח פשטידה.     כ     ברוכה את לי, שבת, בערב,    ברוכה עם שחר ובצהרי יום!    מה ארחמך מלב וקרב    בשעת צאתך עם דעך היום.    מאפל הפנה נובע    נגון עגום מבעבע.    קול סבתי זה. קול כאוב:    ‘אלהי אברהם יצחק ויעקב.’    כבר מדפק בחלוננו    כוכב באצבעות זהב.    ‘שבוע טוב!’ הנה הסב.    הצת גפרור, הואר מעוננו:    סבתא הבעירה בקמין    אש להכין קמקום חמין.     כא     מבריק היין בכוס. דולקת    ההבדלה כפולת שמנה.    לכבוד שבת המסתלקת    פרידה נערכת עגומה.    ההבדלה נוטפת דונג,    עיני זקנתי – דמעות. מענג?    גם בקלסתר הסב בכל    קמטיו נח צל ימות־החל.    על יד סבתא אשב לנגד    אש הקמין לא תיר ולא נים.    נוגים שוטפים הנגונים    של הזמירות, אך לב הנכד    נלכד ברשת הנגינה    של סבתי. זה נגונה:    'זר עלי פאר, עליו דגל זהב,    בן־דוד המשיח לכס ישב.    ביד ימינו הכוס המלאה,    כוס הברכה על תבל ומלואה.    אמן ואמן אמת ויציב –    משיח יבוא בזמן קריב.    אם יסע בעגלה –    נזכה לגאלה.    אם רכוב על חמור –    פדות לנו ודרור.    – בתרמיל ובמקל –    לציון בא גואל.' –   תרצ""ב       ",0,1,4,4,0,0
"   	 	 	     ?Mein Liebchen, Was Willst Du Noch Mehr    (משירי היינע)    אבני-חן ופנינים,    כל אשר חובב הלב,    שלך, ועיניך כה יפות,    אהובתי, מה חפצך בי עוד?    על עיניך אלה היפות,    על הדרתן, שירי עולמים,    שירים כבירים ארגתי,    אהובתי, מה חפצך בי עוד?    בעיניך אלה היפות    הכאבתיני עד למאד!    עד עפר השפלתיני…    אהובתי, מה חפצך בי עוד?        ",0,1,3,4,0,0
"   	 	 	    למותת   עמד אלי ומלא את-דברך  ואל-עמים הפוך שפה ברורה  ושמך יקראו כלם, ויפנו  שכם אחד עלי דרך ישרה.          ",0,1,1,1,0,0
"   	 	 	     בחלום הלילה ואראה את־עצמי בעדי־  שחור־לבושי עומד, עוטה משי אפדה,  עם מנשטות עלי־יד כהולך לסעדה,  חמדתי לפני עומדה, בחן מביטה בי.      גחנתי קצת ואקרא: ""את הכלה? תחי  הכלה! קבלי־נא ברכתי, החמודה!""  אך אמרתי הממשכה והצרודה,  יהירה קרה, כאלו שמה מחנק לי.      ופתאם זרמת דמעות מרות דם נשפכה  מעיני החמודה, במצולה הרותחת  זה דמות־החן כמעט נמסה ונהלכה.      הוי מתוקות העינים, כוכבי חן וחנינה,  אף כי בהקיץ שקרתן לי לא־אחת,  אך גם בחלום בכן עוד אאמינה.        ",0,0,2,3,0,0
"   	 	 	       לא אור שבגיל, ולא הוד שבעצבת…    מאז אל קברו אב,    כשמש, טרם זמנו רד – התגנב מות    אל קן־לבב…    וכמו על כרחה חיה נפשי בי, חושבת.    ללא ששון־הקרב    נלחמת והיא, לא שונאת ולא אוהבת.    כי נצח שב    לה נגלה פתאם… טרם עבר יום,    פרגודו ורד מעיניה נקרע, –    ותחז: אדם תמים, פשוט    על נהרות־אבדון בסירה קטנה ישוט –    אל מפל־מים אפל… בא! אל רזי־תהום    מרתק־עין, רד – ודם! לא לעזרה יקרא…   פברואר, 1924.       ",0,1,3,4,0,0
"   	 	 	    שיר הסכה הקטנה /   1   ילדתי הטובה, ילדתי המתוקה!    אספר לילדה ספורי על סכה.    הספור הוא קטן, הסכה קטנה.       על יד יער מוריק כה קרוב – קיטנה –    על יד שרש אילן מתמר קומת-הוד.    הסכה עשויה קלומיות קלומיות:    פה אחת, פה שנית, זו לכאן, זו לכאן,    יש גם מחט-תרנית, יש גם חוח-ברקן.    וספון של בדים צנומים וקלים,    החציר היבש שחרבו לו עלים,    שירקו כבר דהה והפך כבר אפור, –    לא תראנה עין איש, לא תראנה צפור.    מי בנה הסכה הקטנה? – דבורה!    לה פרות קטיפה זהבהבת-שחורה.    ולשם מה היא בנתה? ולשם מה היא טרחה?    – בסכה הקטנה, בעמקה, בתוכה,    בחביון הסכה, שם צפון בית-שבלול.    השבלול הוא כבר מת, פה ביתו הדלול.    מצאתו דבורה, בו תטיל ביצתה,    בו תגור דירה עד תגדל, עד צאתה.    בעמקו בו תניח חלת מאכלה,    החלה זעירה אך כדי כלכלה,    ובתוך אויר – תא-אויר בחלל.    ועליה תטיל הזריזה הביצה.    היא לועסת עלים ועושה מין דיסה,    בדיסה היא עושה קיר קטן – מחיצה.    ופנתה הדבורה הזהובה ומצאה    אבנים זעירות: חצצית חצצית    למלא פתולי בית-שבלול הפטיט,    למלאו את-כלו, שוב תבנה קיר הבליל    וחסמה את החור ויהיה קן כליל,    והוא קן דירה, בשבילה למענה.        פה נגמר הספור על סכה קטנה.       תל-אביב 1937       דבורה אחת, ממשפחת הבונים, מטילה ביצתה בתוך בית–שבלול נעזב, מכניסה לתוכי חלת דבש קטנה בשביל הדירה, ומקימה עליו סוכה כדי להצפינו מעין האויבים, כמסופר בשיר.  ↩           ",0,1,3,4,0,1
"   	 	 	    אניה בלב-ים / מיכה יוסף הכהן לבנזון     על גלי הים ככתם נהרו    אניה גלמודה כחזיז עוברת,    ערים והררים היא תחלוף מועפת    ושאון קרת אף רגשת ילדי חלד,    ובהמון רבה בה אורחים יסעו    זו סחרם אל ארץ למקום שם קבר – – –    עיניהם תצפינה וימלל פימו    מנגינות קדש אף לחש עתרת,    גם עלזי נפש שם אף דשני ארץ    גם רגעי תבל בטוב נפשם לנה    עוד יהל על ראשם נר אור אלה,    התענג תאמר נפשם בנעימות נצח;    יעלזו ישישו תבל ישכחו    וממלוא לבם ירנו יצהלו –    ושנים אך ישבו נפשם זועפת    שבת מהם גיל, משוש אפס למו.    אם אמולה היא בכיה נעצבת,    על ראשה הלבין מיגון השער    ובנה לימינה דכא ועצוב רוח    ממדוי גוו נפשו תתיפח.    מרוח עועים הוי תעה לבהו,    כל רפאות מזור אף כל רחצי מים    לא יגהו את חליו – וכאבו נצח.    אלה כרעו שם ברך אל אל יעתירו,    יקדו, ישתחוו, יפלו על אפים;    אלה כהלומי יין חמר יצהלו    ונגינות שותי שכר הם יריעו.    אך דומם כאבן ישבו השנים    לתפלה ולצהלה לב לא ישימו!        פתע מכנף הים נשמע קול רעש,    קול הסער ירעם על רבים מים,    על צוקי-סלע גלים יתגלגלו,    נבכי משברים יהמו יחמרו –    ובתמהון-אימה חיש הקיץ הנער,    תעה לבו בו, נפשו לו ירעה.    מחבל נמרץ כהתה בו הרוח,    מכאבו כי נעכר דומם יביע:    ""הוי, אמי! האם לא עוד תאהביני?    ולחמלה עלי לא חסו עיניך?    התצוי על סער? ימים תשביחי?    תצילי חיתי מרדת שחת?    אהה, סג כל אדם אף השחית דרך,    ובחנפי אהבים ירא כל גבר    פיו יחליק וחמת עכשוב בשפתים    יבגד כי ישק, ויחבק לרצח.        שמעי נהמת גלים כזאבי ערב,    כמשחרי לטרף יהגו ינהמו –    וכבר הרחיבו נפשם, פה פערו    ולברות אל לועם נהיה כרגע.    חוסי נא, אמי, עלי הגוע,    הכה לבי נדכיתי ונפוגותי –    הן עקת חליי כלכל לא אוכלה    וארוכה לי יעל הוי אך המות!"" –    כה בבכי תחנונים יריע רע,    והיא תבך אל בכיו רוחה חבלה    ושאון שאגותם יחד נתכו, –        הספינה נשאת על כנפי הרוח,    סחוב אף השלך יפילנה סער    אל נבכי המצולה ומבוכת זרם;    נדמו המלחים, משוט הטילו,    פה אנקת הגלים וילל סופתה,    שם צורים איתנים יטו ראשימו;    ""הוי מנעי נא, אמי, קולך מבכי!    מציל מצרה המות הנהו –    שמעי קול הגלים, הוי מה ינהמו –    לדם ישאפו וישחרו לרצח!""        חיש אל שן הסלע האניה נפצה,    שבת כל משוש, עלזי לב נדמו,    נאנחים ושמחים יחד נאלמו,    גם דומה פשטה על רחבי המים,    כל חיל המון גבר אבד בתהו. –        ",0,1,3,3,0,0
"   	 	 	     עיני פקוחות לרוחה    כשני חלונות    אל הרחוב –    וקרבי הן קריר ואפל.      כל עובר יביט תמה    אל חלוני    ומאום לא ירא.      לערבים    אסגר החלונות,    ואעל לי נרי,    ויחל המחול במעוני. –     [וינה, 3.7.1922]       ",0,1,3,4,0,0
"   	 	 	     ומוזר כל כך: הרגז הלז    ודברי תוכחה הקשים    כמו השיבו רוח מפלא ועז    בשביבי עדנה לוחשים.        ולא עוד אשה וגבר בקרב,    זה הקרב העתיק, קטלן –    כי היית לאח לי, לאח נאהב    כי היית לבני הקטן!..       טבת, תרצ""א       ",1,1,3,4,0,1
"   	 	 	    והשיבו רבנו תם:     אבי עזרי ישיבוהו סעפיו,    אשר נתן ידידו בין אגפיו;    אני עבד לאברהם למקנה,    ואקדה ואשתחוה לאפיו.        ",0,1,1,1,0,0
"   	 	 	    שירתי /      התדע מאין נחלתי את-שירי? –    בבית אבי השתקע משורר ערירי,    צנוע, מסתתר, הנחבא אל-כלים,    מתלונן בנקיקים, שכן סדקים אפלים.    וידע המשורר רק פזמון קבוע,    שיר תמיד יחידי ובנסח ידוע.    ומדי נאלם לבבי, ולשוני    ממכאוב נעכר אל-חכי דבקה,    ובכי עצור מעוך התאפק בגרוני –    ובא הוא בשירו על-נפשי הריקה.       זה היה הצרצר משורר הדלות.       בעשות אבי חל את-שבתו מעני;    מחסר השלחן יין קדוש גם-חלות;    המנורות חבולות, במקומן עשנים    מעוכים בטיט נרות רזים אחדים    מרקידי הכתלים; ושבעה ילדים,    כלמו רעבים וקצתם ישנים,    יסבו השלחן; אמנו עגומה    לקול תתם שלום למלאכי השרת;    וכאשם על-חטאו עני ונכה-רוח    בוצע אבינו בשכין פגומה    על-פת לחם שחר וזנב דג מלוח –    עודנו לועסים ובטרם תכרת    הפרוסה הטבולה במלח מפינו,    הפרוסה החמוצה, הפגומה, התפלה,    נעלענה בדמעות כעלובים וגזולים,    וזמירות נענה בקול אחרי אבינו    מבטן הומיה, מלבבות חלולים –    אז נטפל הצרצר גם-הוא למקהלה,    ויצרצר בזמירות מסדק האפלה.       בהיות ימי סגריר ובנשף הלילה,    בשלט בבית אבי דמי קדרות גדולה,    וחללו המדכא כמו הזה ודומם    וחולם חלום עגום בכנף שקוץ שומם.    זה עקת הדחקות, דמי דלות מנולת,    בנשא שבע נפשות עין שואלת –    זויות שוממות, דמעה נעצרת;    על-גבי הכירה החתול מיללת,    בסל אין פת-לחם, שאור – במשארת,    לחמם אין גחלת, וגריסין בסיר –    אז הציץ הצרצר מנקרת הקיר    וינסר שירתו היבשה, הריקה,    כעש קוססה לבי, נשמתי בוקקה.    לא-זעפה שירתו, לא-נחמה, בכתה,    גם-קב לא ידעה – שוממה היתה;    שוממה כמות, כהבל חיי תפלה,    ואבלה, בלי אחרית ותכלה אבלה.        ואי מזה תבא אנחתי ידעת?    אמי נתאלמנה, בניה נתיתמו;    עד-קמה מאבלה הדאגה קדמתה:    נסתתמו כל-מקורי פרנסה, נסתתמו.    הביטה מסביבה: נתרוקן עולמה,    ואלמן ויתם באשר עינה נבטה.    גם-קול הארלגין כמו המך מעתה,    גם-כתלי הבית כמו בוכים בדממה,    ובזעף ובחמלה כל-זוית החרישה.    ""רבונו של-עולם! – נאנחה האשה –    סמכני בל-אפל, אלמנה אנכי;    פרנס-נא אפרחי כתולעים – מה-כחי?""    אז תוציא השוקה את-חלבה ודמה.    בערב היא שבה כל-עוד בה נשמה,    כל-פרוטה הביאה נארה במארה,    רקוקה בדם-לבה וטבולה במררה,    ובשובה רצוצה ככלבה מדחה –    עדי חצות הלילה לא כבתה את-נרה    וידיה בפזמק במחט שלחה,    ודומם מתמצית מכאובה נאנחה.    ולכל-מנוד ראשה ולכל-תנועת ידה    שלהבת הנר הזדעזעה, חרדה,    כמו נדה לה: צר-לי עליך, אמללה!    חבל על לב אם אשר-ימק בקצפה,    על-חם הבל פיך שינדף בקללה.    ובשכבה – זמן רב תחת גופה הרפה    נאנחה, נאנקה מטתה הפרוקה,    כמו חשבה התמוטט מנטל המצוקה –    ולחישה של קריאת שמע באנחות טרופה    זמן רב עוד הגיעה אלי על-משכבי.    שמעתי כל-שבר כל-פרק מגופה,    ויהי כעקיצת עקרבים ללבבי.      בשחר עם-קריאת הגבר היא קמה,    במלאכת הבית עוסקת בדממה.    מחדרי האפל, מתוך העריסה,    בעד הפתח ראיתי את-גופה הקלוש,    לאור נר דל תכף על-גבי העסה    וידה הדקה שם תלוש ותלוש.    יתנודד הספסל תחת הערבה –    ולחישה חרישית ואנחה חרבה    על כל-טביעת יד, על כל-לישה ולישה,    נעקרת ובאה מן-החדר השני:    ""רבונו של-עולם, חזקני וסמכני!    מה-כחי, מה חיי? ואני בלתי אם-אשה.""    ולבבי לי אומר ויודע הנני,    כי-נטפה לבצק גם דמעת עיניה.    ובחלקה פת שחרית חמה לילדיה    ממאפה בצקה, מלחם דמעתה –    ואעלע, ותבא בעצמי אנחתה.       תרס""א.       ",0,1,3,4,0,0
   	 	 	    [ידו ידידי] / וידאל בנבנשת       ידו ידידי בזמיר הדה / וצניף יקר ועדי פאר עדה    בינות נבונים יעבר כאשר / בין חיל גדיים גור ארי עדה    היתה לאשה התבונה לו / כאשר ללמך היתה עדה        ,0,1,1,2,0,0
   	 	 	    כתובת: עוד לו     דוד בקרבי שת מנוחו / יצאה נפשי בגיחו  נשארו טוחי כבית אל / או כחומת עיר יריחו  ועזוז כחי ולחי / נס כבן ישי בברחו  שוחרי חושה ראה נא / אף זמן בוגד שלחו  ועצור רכבי נדודיו / או גדור דרכו וארחו [5]  או נהג רוח ידידות / להשיבו אל מנוחו          ,0,1,1,2,0,0
"   	 	 	    אם רב עוני / ר'        אם רב עוני אנשנו     ואמרתי לא אזכרנו    מה אעשה כי יקום אל     וכי יפקד מה אשיבנו   איו' לא, יד        מה לי בתבל אהבתיהו     ומחר בנסעי עזבתיהו    ומשא כבד עשיתיהו      אם לא על שכמי אשאנו:   איו' לא, לד        שמו פושעים ליום קומו     כי לא תוכלון שאת זעמו    כי גדול ורב יומו     ונורא מאד ומי יכילנו:   יוא' ב, יא        הלעולמים אסור שבר יהמה:     אני הוא הגבר –    נושא מחלת שבר     אך זה חלי ואשאנו?    ירמ' י, יט        מה לידידי יריבני -     ומחר כקדם ישיבני    נגידי יקריבני     וכמו נגיד אקרבנו:   איו' לא, לז        חיש ישעי ועת לשאת      עון העדה החטאת    בעת ההיא יבקש את     עון ישראל ואיננו:     ירמ' ו, כ        ",0,1,1,1,0,0
"   	 	 	     ואמר בבקשו כי תקוים הבטחה.      שאלו נפשי תסיר אלצה / כי לא תוכל לעשות חפצה  איכה תראה תקותה כי / תחזה תבל כמלא קמצה  תשאלני שלא יהיה / לרדת עש למחוז ארצה  ובכל אתן שאלתה לא / תדם עד כי תגדר פרצה  רע משך את תוחלתי / אולי, אחי, אבד קצה  לו נטעת מאז גפן / מרב ימים עלתה נצה  אם את, אחי, על ראש חכמה / כמצנפת ־ ואני ציצה            ",0,1,1,1,0,0
   	 	 	    לשון האש / וידאל בנבנשת     לשון האש לקול מימי לשון ים / ולאונם הלא תחרד חרדה    וחומת אש התסב עיר זמירות / גאון לבי עלי ימים יסדה        ,0,1,1,2,0,0
"   	 	 	     האח, סבלים,  האח, ספנים,  מותחי חבלים  עד שיא התרנים.  כמו בנבלים  מיתרי הרננים,  ענו עם גלים  פנים אל פנים:      הללו־יה, הללו־ים,      הללו־ים. הללו־יה.    העירו שחרים  בים אין־סופים  על חוד ההרים  הרי הקצפים;  מוצפי זהרים  עם שמש עפים.  שאו כנשרים  רשמי השרפים      הללו־יה, הללו־ים,      הללו־ים, הללו־יה.    אם סהר יכסיף  רכסי הגלים,  ענן אם יעיב  ציי חשמלים –  מצפן לא יכזיב,  כוכב לא יעלים  מכם הנתיב  אל כל הנמלים.      הללו־יה, הללו־ים,      הללו־ים, הללו־יה.        ",0,1,3,4,0,1
"   	 	 	     תאוה לנה / בלב כאש מצאתיה,    בעבור עיני / דוד מאזי נשאתיה.    כאשר שנא / נפשי – אני שנאתיה,    כי עצת זמה / לאהב אשר צבי ישנא!  לא יחנני / דודי – בעת אחנן לו    קול, ויענני / קשות – בנשקי רגלו,    רק יענני / חנם, אבל לבבי לא    יחשב אשמה / לו על דבר אשר ענה.  הנני נמכר, / עפרי, לך בלי הפדה    קח לך אשכר – / לבי ואל לריק תרדה    בי, ועד אשכר / מחכך דבש ארדה.    גם בעת אצמא / אמצא ברקך צנה.  זה לבד שמשי – / דוד העביד לבבי לו:    מהיות חפשי / לבי רצע להחלו!    ידעה נפשי / כי ממך להרגי לא    היתה ערמה,/ אך אל לידך אנה.  מבכי אחים / על הלחי בדלחים    ירדו לחים / חמים כגחלי אחים    נא בתפוחים / דל רפדו, ולרמחים    משדי עלמה / לבי שאו בעד צנה.  יום עלי דלתה / שוקד צבי ומתדפק    מחדר שבתה / תשא בקול, ותתרפק    על ילדתה – / לא אוכלה להתאפק:    כפרי מאמה / מי אלחביב אשתא דיאנה.        ",0,1,1,1,0,0
   	 	 	     ומה לכם נשי חביון / מתלעים כקיקיון    תרימון שוא עלי אביון / והוא כהן לאל עליון.        ,0,1,1,1,0,0
"   	 	 	     בכו, אחי, וגם ספדו / עלי ציון ברב המון    כמו מספד הדדרמון / ויאשיה בנו אמון.        בכו רכים מענגים / יחפים ירמסון קוצים,    לכושים ישאבו מים / ולהם יחטבו עצים.        בכו על איש אשר עשה / עלי עבדות ולא נסה    ויאמרו לו “סבל גם שא!” / ולא יכל שאת משא.        בכו אישים אשר רואים / בניהם המהללים    אשר בפז מסלאים / ביד כושים מחללים.        בכו עורים אשר נעו / בתוך ציון, מגאלים    בדם הרות מבקעות / ודם שבים ועוללים.        בכו זכים אשר מכים / טמאים לאכל שקצם    להשכיחם ברית צורם / ואת ארצם מקום חפצם.        בכו אשות מטהרות / ונשמרות ונטהרות    אשר היו לזרע חם / בציריהן מעברות.        בכו בכה עלי בנות / כזויות מחטבות    אשר היו שפחות ל- / שפחות המתעבות.        בכו בכה וגם אבלו / עלי בתי כנסיות    אשר פרץ פריץ חיות / ובהם נקבצו דיות.        בכו על המנפצים / ליום רעה מקבצים    ועל דלים ואביונים / מעשקים מרצצים.        בכו בכה לחיינו / ואל תבכו למתינו,    למען כי היות כהם / בכל עת תאותנו.        ולכן לי בנחמה, / חברי, אל תהי סובר    עלי כל המשספים / בתוך ציון ואין קובר.          ",0,1,1,1,0,0
   	 	 	     שחרה ונאוה כאהלי קדר    לכודה כשושן בין קמוש ודרדר    מתי לגנה תרד בהוד והדר    הגפן יפרח ויפתח הסמדר    וינץ הרמון ויפרח פרוח    וקוי יי יחליפו כח        לשוכנת דומה בין דומה ומשמע    לעג השאננים תשתה ותגמע    ועינה כל היום נגדך תדמע    הטה אלהי אזנך ושמע    פקח עיניך וקרא שנת פקח קוח        מעני תדכא ושוטני תבוסס    נטישות תהתז וזלזל תקוסס    תתן ליראיך נס להתנוסס    והלכו גאולים כצאתם מרעמסס    ובני מעני ילכו שחוח        היום כמה נקטה רוחי    בשבתי מצפה לחילי וגוחי    וידעתי כי לא אבד נצחי    ואולם עווני הרחיק קץ משיחי    ומרב פשעי ברח ברוח           ,0,1,1,1,0,0
"   	 	 	    [229]   ידעתני בטרם תצרני, / וכל עוד רוחך בי-תצרני.    היש לי מעמד, אם תהדפני, / ואם לי מהלך, אם תעצרני?    ומה אמר?– ומחשבי בידך! / ומה אוכל עשה עד תעזרני?    דרשתיך בעת רצון-ענני / וכצנה רצונך תעטרני,    5 הקימני לשחר את דבירך / ואת שמך לברך עוררני!     [ 229]  המשקל: המרובה. - רשות לברכו. חתימת השם: יהודה. 1. ידעתני - עין יר' א, ה; תצרני - יצרתני: תצרני - הנך הנך שומר עלי. 3. ומחשכי - - עיין לעיל שיר 255, שו' 7- 6. על עניין הבחירה החופשית בהשקפת  עיין: “כוזרי” ה, כ. 4. תעטרני (תה' ה, יג) - תכסני מכל צד. 5. לברך - רמז לייעודו של הפיוט.           ",0,1,1,1,0,1
   	 	 	     יעלת חן קולך ערב בהגותך חקי חרב  העלי נא בת נאמני    על לבבך מעמד סיני    ועני אל להקת מוני    מה תענו צרים בני  אם בני בין להטים שכב הן אדני על עב רכב  והלא את מאז מלכי    וכנפך היה סכי    איך ביד צר ירט דרכי    צורך אי יאמרו לי כי  בית זבלו הנה חרב אם אלהים הוא לו ירב  דאגתי בגלליך    בת בני עד שוב אליך    רק לחשב רע עליך    דברי בנעים מליך  מה תחשב עלי חשב ואלהי בזבל יושב  הן משנאיך אם אעלה    בם בחנתיך עד אור יעלה    רק באהבתך לא אשלה    והלא כן אמרת משלי  נעתרות נשיקות אויב נאמנים פצעי אוהב.  לחג השבועות        ,0,1,1,1,0,1
"   	 	 	     איש אחד כי יסבל איך נשבר הלב  ואם רבים יסבלו, עוד יגדל הכאב  ואם אחינו בשרנו מטרה לחץ  אין גבול לשברוננו למכאובנו אין קץ  יראה גבור עמו מכים ונמרטים  לטבח יובלו נהרגים ונשחטים  מר נאנחו מתגרת יד לוחציהם  הלך ילכו ובכה ממכת מעניהם  ובשמעו עמו ונחלתו מר יבכיון  רוחו תפעם גם מעיו מאד יהמיון  בצרתם לו צר יבער כמו אש יחם לבבו  נשבע לנקום דמו ולהיטיב מצבו  הוא לבדו יאסר מרכבתו יחבש סוסו  ילבש שריונו, צנה וסחרה כסותו  אש הצתו קנאה יעטה כבגד  לנקום דם עמו ישליך נפשו מנגד  נפשו תת כפר בעד עמו ונחלתו  נכון למות למען הצל עדתו  חרבו וקשתו בידו מחתה לא תבואהו  תושע לו ימינו אל שדי לא יעזבהו  ראשון הוא על מצבו מקום מות שמה  אחריו חילו ימהרו לקראת מלחמה  צנה וסחרה קשת וכידון מלבשים  רבה המהומה קול רכב ופרשים  ירעם היער ירגז מקום המערכה  פתאם ארץ יבשה לנחל דם נהפכה  דם אדם מטר סוחף ארץ יזלו  מזה ומזה חללי חרב יפלו  והוא בראש מחנהו הלך הרג ואבד  לא יחן פני כל גם ראש צבאות לא יכבד  מגערתו יחתו יחרדו הלבבות  מרב אימה המחנות כמו נד נצבות  אך לקול נסוגו אחור חיש ינוסו  נגפים יפלו וברגע ימותו  גם שרי צבאותם מפחד נמוגו  מרעש המהומה כשכור יחוגו  מקול צעקת חללים ימסו לבבהם  גם הם להמלט על נפשם, ישאו רגליהם  לנוס ימהרו על צואריהם נרדפים  במרוצתם יכשלו בנוסם נגפים  נמחצו נפגעו עד קום בל יכלו  כטיט חוצות נשחקו הרוגים יפלו  בגבור נחתו חצים מבשרו יוציאם  כלא היו יהיו לא יראם ולא ידעם  עד החומה נרדפו בחומה באו  להחיש מפלט למו שם הם נכלאו  משם על ראש הגבור חצים המליטו  הוא יסב מפניהם עיניו לנכח יביטו  כידודי אש וחצים על פניו יחלפו  מבשר ידיו ורגליו רב דם יערפו  לא יפנה אליהם רק חשב מחשבות  איך להכניע מחנות איביו הנשגבות  בשופר יתקע וכלביא יתן בקול  מגערתו יחרדו קמיו ידמו לשאול  בחרבו בין הרוגים יסל לו מסלה  אחריו אנשיו, בדם ילכו כביון מצולה  אל החומה ישים פניו שם מטרתו  שם הרג רב שם ישפוך כעסו וחמתו  ראש פרעות איביו על פני ארץ יזרו  שם חללים יפלו לאלפים נצברו  ראשון הוא על החומה לעלות בלי פחד  אחריו פקודי צבאותיו גם חילו יחד  שם בחזקה ישבר השער והעיר תבקע  אז יריעו החצוצרות בשופר יתקע  שקטה המלחמה נקם השיב לצריו  לא המיר שבעתו גם הקים את דבריו  לא תהיה עוד עדתו מבוכה ומבוסה  סר מעל עמו על ולא יהיה למשסה  עתה ישמח הגבור בצע מעשהו  מסביב לו שרי צבאותיו לברכהו  אך עתה רפו ידיו ברכיו כשלו  מפצעיו יזל דם רב, פניו נפלו  מות יראה לנגדו אך לא יאנח לבו  רצון על פניו ישמח כגבור במסבו  ""חפצי מלאתי כי בעד עמי נפלתי  אנכי מת אך עמי ונחלתי הצלתי"".         ",0,1,2,2,0,1
"   	 	 	       שורקת הדלות בארבה    וכל שריקה כארך הגלות.    הכת יונים בחוץ מרפרפה?    אולי לרקוד יצאו מאה כלות?    אך לא יונים מרפרפות בחוץ,    ולא מאה כלות יצאו לרקוד –    רוחות החרף הן מהקלות,    גוללות את סדין השלג לארכו.    ובסדין מוטלת את ארצי,    כבר־מנן שאין לו שום תקומה    ומקברך ועד כוכב הציר    הלילה קם בכל שעור־קומה.    ככשונדז1 מרים הלילה שרווליו,    קורא לפטירתך צדוק־הדין.    צדקה עושה מרצחתך פולין –    היא קוברתך בכמר ובצלב.        כשונדז – כומר (פולנית).  ↩           ",0,1,4,4,0,0
"   	 	 	     איש לב בך האמין, על חסדך השלך –  שש, עד בפיו מלה לא יש לדבר לך.  נורא דברך, אך טובך יעירני,  על כן בתוך קהל אקום להודות לך.  יחד יהודוך אנשי ברית קדש,  עתה אלהינו, מודים אנחנו לך.          ",0,1,1,1,0,0
"   	 	 	     לשלמי אמוני ישראל,    בשם ציונים נקראים,    האומרים: אחד אל    ואחת ארץ הפלאים —    להם מקטרה    זמרתי ושירתי,    מנחת אזכרה    ממקור לבתי.         ",0,1,3,4,0,0
"   	 	 	     קום, עצל, עד מתי תשכב?    שור, הנמלה אגרה לה בר;    לא ראיתי חתול ישן    שבא אל תוך פיהו עכבר.        ",0,1,1,1,0,0
"   	 	 	     אוי לי תאמר נפשי, כי מר לי מר,  טפח רוחי עלי1 ואתימר.  שמעתי קול אומר: שירך נשמר,  מי כמותך רחל לומדת שיר?  רוחי ישיב אלי: ריחי נמר,  גולה אחר גולה, עורי סמר,  טעמי לא עמד בי, כרמי זמר,  מכלמות אפחד, לא עוד אשיר.  אפנה צפון דרום קדמה וימה.  דעת נשים קלה, לזאת הורמה.2  אחר כמה שנים, הן עתה למה  יזכר מכלב מת כל-עיר כל-פלך?  הנה העד יעיד תושב והלך  אין חכמה לאשה כי אם בפלך.       נפל אשת יעקב מורפורגו    ה’תר""ז, 1847       ירושלמי י“ב, פי”ב דה""י, ומובא בעין יעקב  ↩    עולה למעלה כמשפט כל הגופות הקלים.  ↩           ",1,1,2,3,0,0
"   	 	 	     אשרי העם ידעי תרועה  ישבים בארצות מוני    שאפים אל בית מעוני    לראות כמאז בקהל אמוני    יום שופר ותרועה  הנה קרוב יום פדיון    לקומם חרבות אפריון    והעברתם לחי בציון    שופר ותרועה  ושם תבאו לחג ולרון    שיר חדש תקראו בגרון    וישראל כמאז יעלו את ארון    ברית אדני בתרועה  דחוים יוציא ממצודה    אלהים, ויקל עבדה    וישבית מלחמות מערי יהודה    רעם שרים ותרועה  הרנינו שכני עפר    כי אתכם בריתו אל תופר    הללוהו בתקע שופר    הללוהו בצלצלי תרועה.         ",0,1,1,1,0,1
"   	 	 	    1   ישלם הסתיו2 נדרו, ויקים / דברו לחבצלת עמקים3,  ויום קיץ ליד־חרף מצפה4 – / יבואהו לבשר הירקים5,  אשר תלד בלי־עצב6 אדמה, / והעבים ילדיה מניקים7.  ראה כי שחקה תבל8, ורכו / לחייה9 אשר היו חזקים,  וכסו הערוגות כתנות חור10, / ושני שבצום עבי שחקים11,  ומראיהן כמראה הכתמים12, / וגביהן כגבי הברקים13;  וקם התור והעגור והסיס / להתפאר עלי יוני אפיקים14,  ועת כי־יתנו ראשם לקפץ – / תדמה פעמיהם כאזקים15,  בהגלות הדר־שמש עליהם / יכסו צורניהם ענקים16.  אמר אתה:17 התוכל אור לכסות / ואם־תוכל להשפיל השחקים18?  הלא־די כי תשוה19 לבך לי / כמו־סלע20, עדי שמתו נקיקים21  ואיכה תואנה עלי תבקש22, / ודברי תואנה דקים ורקים23?!  ואיך תזרק רמחיך לנגדי24, / ומגני נעורינו אפיקים25,  וסוסינו ירוצון בסלעים26, / וכסו השחקים באבקים27?! 28        שיר זה הוא מענה לאיש, שהתפאר על בן־גבירול בשיריו הארוכים ולא ידע להוקיר כערכם את שיריו הקצרים והעמוקים של רשב“ג. הוא מתחיל בתאור טבע האביב הנמשך עד ”אמר אתה"", ומשם הוא פונה אל איש דברו.  ↩    ישלם הסתיו, הוא החרף, ישלם נדרו,  ↩    ויקים דברו, היינו הבטחתו לחבצלת העמקים, כי הוא יעבר ויניח מקומו לאביב.  ↩    מצפה, הקיץ מחכה ליד החרף שילך החרף.  ↩    יבאוהו לבשר הירקים. והירק הצץ מבשר אותו שהחרף עובר.  ↩    בלי עצב, להפך מ“בעצב תלדי בנים”.  ↩    והעבים ילדיה מניקים העבים מניקים את הילדים אשר ילדה האדמה.  ↩    שחקה תבל, התבל מאירה ומזהירה וכאלו צוחקת.  ↩    ורכו לחייה, של האדמה שהיו בחרף קשים וחזקים, 	קפואים רכו באביב.  ↩    כתנות חור, ע""י הפרחים והירק נדמה כאלו האדמה לבשה כתנות חור.  ↩    ושנים שבצום וכו', העננים ע""י זה שהשקו את האדמה והרווה, הצמיחה פרחים אדומים, וכאלו שבצו את הערוגות בשני. (“ושנים שבצום” – כך במקור; הערת פב""י).  ↩    כתמים, כתם־פז.  ↩    הברקים, רבים מברקת והיא אבן יקרה.  ↩    וקם התור וכו' העופות האלה באים להתפאר ולהתהדר לפני היונים על אפיקי המים  ↩    ועת כי יתנו ראשם וכו' בשעה שהעופות פושטים ראשם לפנים לקפץ, תדמה אתה כאלו היו פעמיהם, רגליהם, אסורים באזיקים, בכבלים.  ↩    יכסו צורניהם ענקים, כאשר השמש זורחת עליהם תתנוסס נוצתם, ודומה כאלו הם עדויים בענקים לצואריהם.  ↩    אמר אתה, מכאן הוא פונה אל איש ריבו,	ואומר –  ↩    התוכל אור לכסות וכו' כשם שלא תוכל לכסות את אור השמש ולהשפיל את השחקים, כך לא תוכל להשפיל מעלתי.  ↩    תשוה, תעשה,  ↩    לבך לי כמו סלע: הלא די שתחזק את לבך לי כמו סלע.  ↩    עדי שמתו עד שמת אותו כנקיק סלע.  ↩    ואיכה תואנה וכו'. איך תבקש עלי ועל שירי דברי תואנה ובפרט שדבריך –  ↩    דקים ורקים, דלים וריקים.  ↩    ואיך תזרק רמחיך וכו' איך תוכל לחשב שתצליח בהשליכך רמחיך  ↩    ומגיני נעורינו אפיקים: הלא המגנים של נעורי, כלומר השירים שכתבתי עוד בימי נעורי הם מאפיקי נחושה אשר כל רמח לא יוכל להם.  ↩    וסוסינו וכו', סוסי מלחמתי היינו שירי 	יוכלו לרוץ גם במקום סלע קשה.  ↩    וכסו השחקים באבקים והם טוחנים את הסלע עד אשר השמים מתכסים באבק.  ↩    בסוף השיר הזה יש עוד שלשה בתים שהשמטנום לקשי הבנתם.  ↩           ",0,1,1,1,0,0
"   	 	 	     העז התפלאה: ״לא אוכל אבין,  מאין בא לי התאבון?     הייתי באחו כל היום  ולא יכלתי מעשבו טעם.     ועתה מה – זה היה לי?  אני אוכלת בכל פי!״     פתאם קראה העז: ״אבינה!  הן זאת עשתה המנגינה.     העשב מתוק, העשב טלול,  כי אשמע באכלי קול החליל״.     עז מוסיקלית.jpg        ",0,1,3,4,0,0
"   	 	 	     לא–ר ג–ג.    זכריני, השחר עת פתח  לשמש את היכל הכתם,  זכריני, הליל עת נסך  על סביביו דמיונות הקסם;  שבע תענוג לבך כי יגיל ברעדה,  בחלום ערב נחמד אם נפשך נלכדה,  קול שמעי מאצל  החרש המצל:  זכריני!      זכריני נא, עת מנת-חבלי  גם תפריד בינינו לעולמים,  עת לבי יואש במר-אבלי  בגולה ובאחרית הימים.  זו נוגה אהבתי זכרי, גיל אלמות,  שוא מרחק של ימים לנפש אוהבת!  עד יעמק ירגיע,  לך לבי יביע:  זכריני!      זכריני, בין רגבי אדמה  עת לבי, לב נשבר, ירגיע,  זכריני, עת ינץ בדממה  ציץ ערער על קברי יופיע.  ואם ראות פניך לא אוסיף לעולמים.  הן נפשי הנכאה אך לך כל הימים.  קול שמעי בליל,  קול קורא בחיל:  זכריני!     1898           ",0,0,3,3,0,0
"   	 	 	       יום… אכן יום! אכן יום!    פלא שאין להביע.    אור זה לטיף! זה החם!    תכלת זו של רקיע!    כר זה ירק, רענן!    פלג זה צלול הקלוח!    ענג אולם שאנן    רק ירוני הרוח.    רוח כסמין ריחני…    קסם קסם הוא לי, קסם!    סח גזמאות, ואני –    כל מלוליו לי פז־כתם.    ומאמין אני לו    כי יתרחש היום פלא:    יום זה לא יפן ולא    עוד החמה תשקע סלה.   וישרה זוטרתא 29.8.40       ",0,1,4,4,0,0
"   	 	 	         שקיעת ניסן יוצקת מיץ סלקים    בשלוליות של הפשרת שלגים…    לא ישתנה לילי משאר לילות –    אין סלק בגגית, מי דבש אין בלגין.   1934       ",0,1,4,4,0,0
"   	 	 	       ברכי נפשי אשר לו הגדלה  ומרומם על כל ברכה ותהלה.  אסיר תקוה הגלה / יקדם אל במלה.  ראש התהלה / יהודה לתפלה.  באש מוסר הובא / ואמר: מאהבה  מסתרת טובה / תוכחת מגלה.  רפא לבבות נחלו / על שברם, ייחלו  לקול קורא: סלו, / סלו המסלה!  הוחלתי לפשר / דבר חוזי ישר –  נאם אל: ליום אשר / אני עשה סגלה.  מרום, הט זבולך, / רד וגאל חבלך  מעולם, כי לך / משפט הגאלה.          ",0,1,1,1,0,0
"   	 	 	     ולו שיר נקרא בערבי ארגוזה וזה שם של כל שיר שחרז חציו מחרז סופו (והוא הנקרא בלשוננו שיר חרוזי) ובנה אותו על צואה אשר כתב ויסרנו בה והוא השיר הנכתב בסוף אגרת הסמיכות ובערבי אל אצאפה   – – ∪ – – – ∪ – – – – – – ∪ – – – ∪ – – – –   תדע, בני, כי צור יצרך נורא, לכן ירא אותו וחקיו שמרה,    ותהי בכל מפעל וכל מאמרה מלבך על לבך משמרה,    חרצב זדונך ממך התירה ונטע מקומו תם, ואון עקרה.    הות רמיה ממעונך בערה, כי מלפנים את אנשים דקרה.    אל בחדרים חטאך תסתירה, כי אין לאיש מעין אלהים סתרה.    הודה ושוב מחטא לאל ולנברא, כי שב ומודה נעמו למורא.    בקש אמת ובעד צדקה חתרה, כי האמת – חיים, וצדק – אורה.    אות לבבך וחמתך גערה, והיה לדל– משכיל, ולמך – עזרה.    נחם אבלים, ואמונים נצרה, וגמל חסדים, וענוה אזרה,    מתים לוה ובכה, וחולים בקרה, ועגם לאביונך בנפש מרה.    וקרא ימותיך בדברי תורה ודרש בתלמודה ובין במקרא.    אם לחלי רע נפשך נמסרה – קבל, ותוכחת אל, ואם נעכרה,    ובבוא מהומה – רוץ ולו העתירה, ושמו בטוב ורע לטובה זכרה.    ובשורך נגש בחוב – הון אגרה, ובזר, אשר נתפש בחטא, הוסרה.    תן לאשר ידו מזון פיו חסרה, כי יד אלהיך לך העשירה,    אך את אשר תתן – במשפט פזרה ובדת, ורב חילך לך השאירה,    כי אם תפזר כל ולא תותירה – תדל, ותשכר לזר באגורה,    אם תאהב אהבת אנשים – שברה רוחך לעם ארץ, ואישים פארה    וגמל מהרה טוב, ועל רע אחרה תגמול, וכל היום שלומים שחרה.    וזנח רעות רוח, והסר עברה מלבך, וברח לך מתגרה.    מריב לשונות עוף כבעל אברה, ובבית כלוא פיך לשונך אסרה.    ושנא שלשה: פה מדבר סרה, ודבר לשון פותה, ודברי זרה.    מהלל עמיתך בין אנשים בשרה ובלבך מומו ודפיו קברה.    כפר לרעך מרי ועשרה, כי איש אשר לא יחטא לא נברא.    אל תעלים מאח לעתות צרה וענה מדכא יום בשמך יקרא.    טובה לאיש שונא בפה דברה ובקרבך ממעשיו השתמרה,    ואשר לך יעש בלבך נטרה, ובעת אשר תמצא להרגו–מהרה.    ממרה גביר, ידו בעמו עצרה – חטא, ואת נפשו למות הערה.    לפני מלכים חלקך הכירה ושבה בשפל – תעלה אל משרה.    ביקר אכל, ושתה– ולא אל שכרה, ולבש לשם, וקנה להדר דירה.    למלאכתך, בשכב עצלים, עורה שחר, ומתנים לעמל חגרה    ובסחרך – מסחר נקיים סחרה ובעת אשר תחל בדבר – גמרה.    בפני אנוש ובמפעלותיו תורה סודיו, ואם נפשו עליהם סגרה.    אל תאמן כל איש ולא כל אמרה, ודבר אשר תשמע–בלבך חקרה.    החרש בהצות סוררים על דברה יאמרו לך הוכח עלי איש המרה    המעט אמריך ואת כל ספרה פלס, ועת תאמר – במשקל אמרה    הקץ, בני, ושתי שכונות שורה בעיר: בזאת מספד ובזאת זמרה.    רואה בקריה צהלה וחבורה, יגון ופרוד אחריהם גורה.    רואה אשר יגע וידו עשרה, אם לב לך – עליו תהי בך יתרה.    רואה בדורו תם ובעל ישרה, קנא ולעשותך כמותו נהרה.    רואה בעפעפי חברו שערה, איך תעלים אישונך על קורה?    כתפר קרעים – את זמנך תפרה, כצרר זהובים– על חברך צורה,    כקשר עדיים – את עצתך קשרה, כאסר מלכים – סוד לבבך אסרה,    כשבר חרשים – יצרך שברה, כנער שמלות – ממרי התנערה,    כעבר שערות – צוק בחכמה עברה, כפתר חלום פלאי עלומות פתרה,    כבחר בדלח – איש לחברה בחרה, כגדר עלי צאן – על נותך גדרה,    כאצר פרי קיץ – מליצות אצרה, כצבר עפר ארץ – מזמות צברה,    כגזר ספינה ים – גדולות גזרה, כבתר ארי שה – לב משנאים בתרה    כקצר ידי מת – יד מרעים קצרה ורדף רצון האל כציר על בכרה    וכמו מתי תקוה לאל שברה וכמו בני עליון אמת ספרה.    שלמו מאת בית בחבור שירה, בהם מאת מצוה, כשמש זהרה.    אם נפשך על נפשך יקרה שימם לטוטפות ולאזכרה    ורחש בטוריהם לראש אשמורה, יהיו ללוית חן לך, ועטרה!      תמה הארגוזה ויש בה נג בתים        ",0,1,1,1,0,0
"   	 	 	       היוצאות לפני קריאת השכוי    עטופות עד מצח בפצ’לה    עם “קרבן מנחה” בבית־השחי    (עוד בישראל ישנן כאלה) –    מי לבה לא יך לשמע צעד    כף נודד בנום שוקים בשלי?    מי בת־עני לא תנעץ מבעד    אד שחרית מבט תקוה ומרך    בקלסתר ההלך: מי יודע?    שמא בא הבן אובד הארח?    יתכן, תראוני נד יגע –    אנא, סלחנה לי, אמות קשות־רוח,    את האכזבה לכן אגרומה,    סלחנה אם את אזנכן אצרומה    בקולי הזר, האי־בטוח.    בשלומכן לדרוש־נא לי הרשינה,    זכורנה גם את שמי: חיים בן שינה.    כי תשפוכנה שיח על בן־ממר    המטלטל בים או ביבשת    ולאל תגש דמעה דוממת    ולדל נחשת מקשקשת –    הה, אמות, אף כי איני כדאי,    רחמים בקשנה גם עלי.        ",0,1,4,4,0,0
   	 	 	    ולה ביתאן אדביאן [ולו שני בתים בענייני מוסר]     לקח בינות ועזבה התנומות / והתחבר לכל־נפש צרופה  ואם־תראה אנוש נבזה דעה כי / במלבושיו ארי יטרף טרפה.        ,0,1,1,1,0,0
"   	 	 	     ובבקר אביב כליל בדלח, בעמד העולם כלו    בטהרו ובזיוו הראשון, ובטרם יקיץ הפרבר    על המונו ושאונו לזהמו (אין זאת כי בבקר כזה    השכים אברהם אבינו ויולך את-בנו לעקדה)    קמה אמי, התפללה, ותצר את-מעט בלאי,    הם כל-מערכת תלבשתי, טלואי כפה מאמש:    כתנות ופזמקיות מספר וטלית קטן מציצת,    ובשיתה עליהם נוספות משאות לב-אם בהמון רחמיו:    חררת כסמים, מאפה ידה, נעים מטעמותי מעודי,    וסדורו הבלוי של אבא, זה חלקי מכל-ירשתי    (צידת משנה ליתומה: האחת – לנתיב היגון,    הנכון לפניו כיום, והאחת – לנתיב כל-חייו)    שמתם צרור אחד, נקלה ויקר גם יחד, בכפי.    אז תתעטף בסדר, ואשק לאחותי ולאחי    נשיקות פרדה ממשכות, נשק ושנה והוסף,    ובכל-כחי, עד מצות הנפש ועד כלותה,    וככה נשקתי גם לכל-מזוזות הפתחים,    ואמר עוד שלום בלבי לצללי ימי המעטים,    החבוים ועומדים אלמי יגון בכל-קירות הבית    ובכל-זויותיו האפלות – שלום שלום לכלכם.    והיה שלום גם אתה, שכן ביתנו הקרוב,    עץ חמדות לי ונטע שעשועי, לבנה רענן ויפהפה,    אשר היטבת הבקר לקראתי כל-שפעת קוצותיך    ותעד כל-חליתך ונזמיך הצהבים לתפארת,    שלום וברכה לך עד העולם, עקב הגמאתני    מדי אביב באביב מעסיס גזעך הצונן.    אכן מסך עני מסכך, ומגש בכלי חרש,    צפחת דלים, אך מתקו המשובב נפש    יעמד בפי ובעצמותי ימים רבים, וזכרו    יחלים רוחי מיין הרקח בגביע זהב.    ושלום שלום גם לך, הישיש באזרחי הפרבר,    מגננו החסן, טללון1 עבת ומצל,    כבד שנים ועפאים ושבע סופות וחזיזים!    קורתך הנבובה (חקוקת יד? נגועת רקב?    או חרורת ברק?) מעון-תמיד נאמן היתה    לנחיל דבורים שוקק וחיקה מחבא נעימות    לראשי, נחיל שעפים גם הוא. בחרבוני קיץ    מלטתי לא אחת אל צלך את-יגון ילדותי    וארפד למרגלותיך את-געגועיה הסתומים    על נעלמות ורחקות בל ידעתין, וגם אתה    הטעמתני לא אחת מעקץ דבוריך העז    ומדבשן המעט. שא ברכה על שניהם יחד,    שב איתן ונאדר! אל כל-חלומותי בהקיץ    ילוה מעתה רחש טרפיך המעמעם, על כל-משעלי    יקדמוני ויפזזו לעיני בגיל בני זהרוריך,    עכברי זהבך הזריזים, ומכל ראשי בשמים    ידבש באפי תמיד ועד למרחוק ידבקני    ניחוח צציך, בני זקוניך העדינים, אפילי קיץ.    ושאו שלום וברכה גם אתם, בתי חמר,    משכנות רשים, פרומי גגות ומטי כתלים,    שקועי בעפר עד טבור, שלום שלום לכלכם!    ושלומים משנה לאחרון-אחרון באחרוניכם,    לשפל ולנדח בכלכם, לאהל דך ונכלם,    הבודד לו בצלע הפרבר, רובץ למעצבה,    גמל נכנע עמוס חטטרותיו, במורד המכתש    ומציץ ממחבאו נבעת, בחצי אשנב, במה-שלמעלה –    ישגה שלומו עד העולם! עודני עול קטן ימים,    עוד לא נכונה מלת “אבא” על דל שפתי,    אל אהל צנוע זה, משכן מלמדי, הובאתי,    נשוא במעטה טלית פסים על כפי אבי,    צמוד בחזקה אל-לבו וזקנו חופפה על לחיי,    משאת חרדה, קדש לאלהים, ופקדון יקר בסתר כנפיו.    אכן מר ונמהר היה רבי ויראני קשה,    אף יש אשר הפליא מכותי הפלא ופלא,    ואולם לבי אני נוח לרצות עתה וחמה אין לי.    בשעת פרדה נוגה וזכת בקר זה, בהציגי    ראשונה כף רגלי החרדה על נתיב לא אדענו,    מה-יקרתם עתה כלכם ללבבי! אתם כהיותכם,    על כל-עקמומיותיכם, על גדרות חצריכם הדחויות,    על ערמות אשפתותיכם ועל כל-יקומכם הדל –    כלכם, כלכם חמדות אתם לי הבקר שבעתים!    וראו, לא רב ולא כבד מאד למראה ולמשקל    המשא בכפי, מענק אמי לי, צידה לדרך:    אין אתי זולתי גויתי הקטנה וצרורי הקלקל,    ובכל-זאת, גם בקטני וברישי לא נעור וריק    אצא מעמכם כלה. עוד משא אחר,    חסן תעלומות, אין חקר ליקרו ומרבה מהכיל,    אשא אתי, והוא צרור בלבי, חתום בעצמותי,    הלא הוא זה אשר עמסתם אותו לנפשי    יום יום ורגע רגע בפרצכם כל-שעריה    לבוא אל קרבי פנימה כמבואי עיר מבקעה    ופי לא שאלתם, עד מלאת רוחי אתכם    ואני לא ידעתי. עתה אסיעכם אתי    אל אשר אסיעכם ושכנתם בתוכי לעולם.    ובצר ללבבי בנכר, כי יתקפוהו געגועיו,    ובאתי אל פנת סתר ושלפתיכם אחד אחד    עד עמדכם לפני כלכם, כבדה רבה וגדולה,    וצרופים מכל-סיגיכם תגלו לעיני פתאם    והנכם כלילי חן וחסד ועטורי יפעה שבעתים:    תכלת חדשה, בטהר בתוליה, ירעפו שמיכם,    הקמה בשדות גבולכם תפז מכתם אופיר    ורפידות דשאיכם תשתרענה כיקר שטיחים רקמה.    משלג-בראשית יצחר שלג ערבתכם חרף    ושלוליות אביבכם, פחזות מים, תזלנה כסף טהור.    תרעש כלבנון חרשתכם ביום סער, ובנוחה –    ושכן בה שקט אלהים. עיני תרחבנה מפליאה    לקול קוקיה בא מסתר חביונה יומם    ולבבי יגוע ממתק תרועת זמיריה לילה.    דבוריכם ככנורות תהמינה וצפרדעיכם תפצחנה רננות.    אז תפקד גם אתה, אהל בית רבי, ועלית מן הארץ    איתן כמצודת סלע. גל האשפה, רבוץ ירכתך,    יהפך לגבעת חמד, צופנת מטמונים בחבה,    ורצועתך, רבי המסכן – שרביט בכף מושל!    כה תתיצבו לנגדי מלאים זיו ומפיקים נגה    והוד לכם וגדל כאשר לא פללתם מעודכם;    ואולם יתר הוד ותרומת כל-יפעה צפנתי לך ולמענך,    העלובה מאמות והמעשקה בנשים, אמי סגלתי!    את-כל-יקר חסדי ימי אקרינה אל עבר פניך    ונהרת דומם, כצפירת שחר, בגלגל חיי;    ומדי יבאו רגעי יתם ובדידות לנפשי    תשעינה עיני ברחמים אל נגה זרחך    וזכרתי לך את-חסדי ערביך עמי, בשחותך    על ראשי הקטן, אסוף ברכיך וחנון אצבעותיך,    ותרויני דמעתך, ותשוקקי לבי – כל-מעיניו הרעשת;    וגם את-התרפקך עלי אמש, ואת-הציצך אל-עיני    על בכיך ושחוקך ונשיקותיך יחד אזכר – אז אדע,    מה-עמקה לעתים ענות אנוש עלי אדמות!    ואולם חי אלהים, אם יפל רסיס מדמעתך ארצה!    מאשר היא שם, מכל-המצולות, כפנינים מקרקע ימים    משה אמשנה, ולטשתיה ושבצתיה במבחר הנזרים,    אשר יציץ לתהלת עולם על ראש בחור מעם,    ומי יודע, אולי יאו למושב לו קדקד    אחד היתומים, עזוב אמו ונזיר אחיו    כמוני, בן-איש יהודי מוזג מפרבר הזפתים.    אל-נא אפוא ירע לך, אמי, כי שלחתני,    מחר ערב ראש-חדש, ופקדת את-קבר אבא,    והגדת-לו את-כל-ענותך ואת-כל-מדוי לבבך –    הוא יבין, הוא יאמין, והוא יסלח לך.        כה שחתי עם-לבי    בהתנהלי כל-הדרך לאטי לרגל אמי    ולרגל נעלותי הבלות, הגדולות כפלים מכף פעמי,    פסע והגה בדממה, וצרורי מתחבט על שוקי    ובהתעוררי מהמית לבי, ואשא עיני ואשתומם,    כי שתו עלי מזה ומזה בתי-מדות גבוהים,    ואני מתהלך בין חומותים בקריה גדולה לאלהים.    והבתים כארמונות בעיני, וארמון מארמון שגב,    ואני קטנתי מאד, ואהי בעיני כחגב.    ותיטב הקריה בעיני, ויפת לבי אחריה,    כי שכן עוד מחן הבקר ומזיו יקרו עליה.    ותוליכני אמי ברחובי רחובות ובמבואי מבואות,    ובמצרי סמטאות ושקקים – ועיני משוטטות ותוהות.    באחרונה יצאנו שוב אל מרחב גנות וקרפיפות,    ואשבע חדשות ונצורות ונפשי עיפה לחליפות.    ונבא לעת צהרים אל-בית אבי זקני,    אשר בפרבר העצים בקצה העיר השני.       רמת-גן.       לינדע.  ↩           ",0,1,3,4,0,0
"   	 	 	    ב   בשבת בבית-הקפה שיר וגיל ודברים,    וזהר נשף-ריק מעין-יגעים תם;    ועברה שעת חצות, ואטום-העשן נם    קהל-מנגנים זר על נבליו הנחרים; —    עת כתבי-עת נגללים כעלי-חרטמים נחים,    ושיר כל כוס מתגאל על שש-שלחנות קר,    ודמות לבית-הקפה כתוהה דם מכבר,    ככלא תוהה על אסיריו הנשכחים; —    אז יש שישב איש וצפה מול נברשת,    וכנוטפה מרי בין שניו סיגרתו עוד לוחשת,    וחרוך-שפתים כן את ערות-פיו יגל.    גם אתה תהגה דם; מה-נפשי כה זעפה?    וכל החיים הם מקלעת-עשן צפה,    וירק את מרי-אחריתם כזנב-סיגרה קל.        ",0,1,3,4,0,1
   	 	 	    וקאל פי אלתגז ّ ל [ואמר בענין האהבה]  È — — — / È — — — / È — — / / È — — — /È — — — / È — —   הלנצח יעירני ולעד / יערער מוסדי-חשק בשלוי    אשר פניו פני יוסף ביפיו / אבל כליו כלי שמעון ולוי    ולו נפשי לקחה לו אזי שב / לבקש עוד שאר נפשי בגוי.          ,0,1,1,1,0,0
"   	 	 	     כחל השחק  וכחלה כפתו של מסגד עומר  ורדים אפרים העבים,  וכעין לשם זיו השקיעה.  וורדות-אפרות וכעין לשם  חומות העיר העתיקה.  הוי, ירושלים, ורדה-אפרה וכעין לשם,  צחרה כאור,  וחרבה כשחק.  הוי, ירושלים,  אפלה ונוראה ואנושית  וצחרה מזהירה כעיר בשמים.  התמוה הדבר כי בניך הסובלים  יראוך בחזון, קרית קדש,  פלא,  עיר בשמים ?         ",1,1,3,4,0,1
"   	 	 	    על ספר ״שפה ברורה״ לר׳ שלמה   לך אל חי זרוע עם גבורה,    וכל ימין חלושה בך עזורה,    בשומך באנוש רוח טהורה,    בהיכל כס כבוד שמך קשורה;    וזאת חכמת לשון תורה ומקרא,    אשר מכל לשונות היא יתרה,    מהללת כמו אבן יקרה,    תהי על ראש שלמה כעטרה,    לאברהם בנו מאיר שמורה.    לדור ודור בכל רגע זכורה,    בלב משכיל ועל פיהו נצורה,    הכי קרא שמה שפה ברורה.        ",0,1,1,1,0,0
   	 	 	     ית פרישי מופתיא דיעבד מלכא עלאה    לקבל אפיק מיא… זרעיתא נוכראה    יחזירן מן שמיא… לברא עבראה    לאצמחה פריקיא רבוני רבוניא גאל    בחייכון וביומיכון ובחיי כל בית ישראל  הא שכינתך אתרחיקת וברך בוכרך אסירא    וברתך אדחיקת אן שבועתא דאמירא    אם בחובין אשתביקת עד תתוב אמירא    ידעינן ארי יקירה מלתה די מלכא שאל    העלו מימר קדמי כדגבר עבר פנואל    אתגלי לן בסגי רחמי עם מנחם בן עמיאל    מן קדמך עולמי אהרן משה ושמואל    בתרך גברא גבריאל ולקבל אפך מיכאל.        ,0,1,1,1,0,1
"   	 	 	    סליחה (?)     אלהים חילי, / יוצר הרים,    שמע[ה] קולי, / משפיל ומרים,    וחיש [נא] גואלי, / מתיר אסורים,    בזכות הורים / מחמדי עין.    [….] ישראל / […] ל[…..]    ומשיחם שלח, / רם [….]    […..] צמח / בזכות [….]    […..] רחומים / עין בעין.    באתי לביתך, / רוכב ערבות,    ישר עדתך / הוליכם נתיבות,    והם סגלתך / דורשי תשובות,    [……] העין.    [………..]    [………..]        ",0,1,1,1,0,0
"   	 	 	    (משירי עם)  1.   (בואה, נער, אל קיטוני    ואראך את מטמוני).        יש לי (שם) מרגלית יפה,    עין זולתי עוד לא חשפה.        אפשר גנבה ואפשר מציאה    ואפשר נפלה מרקיע.       2.   שתי בנות לי יש: אבן-חן ומרגלית,    זו עיני הימנית, זו עיני השמאלית.       3.   בידי, בחור, שתי יקרות –    סמן הן לשתי נערות.        (כאן יש דנר וכאן מרגלית) -    בחר בימנית או בשמאלית.    - - - עמד חרד,   חוכך, ירא ומתגרד.  וישאר אותו גולם    רוק זקן עד העולם.       4.   אחד מוצא דנרים    אחד עשר מכות,    לשכנתנו דבורה    יש שתי בנות רכות.        אחת אבן טובה,    אחת דנר זהב –    ובסתר לבי    שתיהן יחד אהב.  ובסתר לבי    שאל – אך אין פותר:    איזו יותר נאה,    איזו אהב יותר.       5.    - אש להבה     הנוגע בה יכוה.             ",0,1,3,4,0,0
"   	 	 	    1. קרסצ’נדו       סתו. דמדומי סגריר. צל עצבון.    מכביד על שמי עופרת על השכם.    מתחת לגשרים בין חופי שחם    זורם אפל, צפוף־גל, נהר צפון.    הרוח משתולל משצף און,    שורק בילל כאלף שדי שחת.    בערפל מבהיק צחור כנפי שחף    כגויל גזר־דין, כתוב בו: שטפון.    ייראו מקצפך רכי המזג,    השטפון! – אני סמוך בך.    איני חושש לחרבנות, לנזק.    עלו, מימי הפקר! הרוח, פחה!    מדכי הגל בוקע כרוז: לנשק!    ממחי תותח: תחי המהפכה!   2 דקרסצ’נדו     מחי תותח ממרום חל פאול־פטר;    צליל פעמונים: ילל שופרות חרשת.    בשורה שחורה לכרך מאלה שלשת    הכרוזים: מאתים סנטימטר.    נהר ניבה עולה, פורץ כל גדר    וגל על גל טפס. כבמטיל עשת    נפץ זגוגית מחסן של כלי תלבשת –    וקפץ! אחריו חברה גלים לחדר.    סביב אצטבאות. קופצים למעלה.    מצאו זוג זוג עומדים סנדל ונעל.    תוהים ראשי גלים לרגע: למאי הם?    אך כבר גדלה בנעל רגל מים    בקשו לשוב ליאור – יגיעת מעל!    חזרו בלי נעלים ובלי רגלים.        ",0,1,4,4,0,0
"   	 	 	    [א]   אדם באהבת עולם רצונו / דומה לכלב לועס גרמות:    דם משפתיו מוצץ – ידמה / כי הוא ימוצץ דם העצמות!   [ב]   מים בהלכם על פני ארץ – / כמר לכל אף יעלה ריחם,    אכן בהתאסף ביחד – אל / אף כל בני איש יעלה סרחם.   [ג]   ראה נברא אשר ברא / לך שוכן בשמים    באזנים ועינים / ואפים ורגלים    כרעים וכפים / חלצים ושוקים –    ולשון חד בתוך מסגר / ולא תמצא לשונים!    והכין לו שתי חומות – / שפתים ושנים.    ולכן על דבריך / היה מקשיב בכפלים    וללשון תשו אוצר / לשמרו בין לחיים.   [ד]   נקב מחט אין עינו צר / להיות רחב לשני אוהבים –    כן רחב עולם כלו צר / מהכיל לשנים אויבים.   [ה]   מלך ואש שוים בכל ענין, / אם תרחקה – תצטֽרכה להם.    אם תקרבה – השֽמרה מהם, / פן ישרפוך חיש בגחליהם!   [ו]   אתמה על כל אדם משכיל / איכה אין אל לבו נותן:    איך יתגאה אדם עבר / זה פעמים מעבר שתן!   [ז]   היה נשמר ואדם אל / יהי נקלה בעיניך –    ויש כאשר זבוב קטן / יהי מחנק גרונך!         ",0,1,1,1,0,0
"   	 	 	     הלילה נשגב, קמרונו מירח,  כה אדיר וכה רך.  הלילה ייטיב לאשכל כוכבים,  אין נושרים וכבים.  הלילה מורם ועמק אך שוקט.  אין עקוד ועוקד.  הלילה משוה כל רמה עם שפלה,  הוא נקי מתפלה.  הלילה ישיח תוהים ובוהים:  אדני אלהים.        ",0,1,3,4,0,1
"   	 	 	    ומן אג͘ד ّ שערה ואעג͘ב קולה [משיריו המוצלחים ודבריו הנפלאים ביותר]  — — È — / — — È — / — — È — // — — È — / — — È — / — — —     מה לאביגיל אשר לקחה / נפשי בעיניה ושם הניחה?  כל חושקיה דברו לה כי שנא- / תיה ושנאתי מאד נצחה!  עם זאת ואם שכחה ידידותי, הלא / אשמר ברית אהבה ולא                                                           אשכחה:  שלח בנו ישי לביתה – ואני / אלך אלי ביתה ולא אשלחה.  אם אין ביום גלות לאל קרבן – הלא / עולות וקרבנות לזאת                                                             אזבחה!        ",0,1,1,1,0,0
"   	 	 	     מגל יש?    הן, הן, הן!    אקצר חטי במגל,    אקצר חטי במגל,    כן, כן, כן!        אלמה זו?    הך, הך, הך!    מאלמים אנו אלמות,    מאלמים אנו אלמות,    כך, כך, כך,        קציר הוא?    הן, הן, הן!    מנו עמר, בכורים,    מנו עמר, בכורים,    הן, הן, הן!       קפה כאן?    הך, הך, הך!    מנה קלי וכרמל,    מנה קלי וכרמל,    כך, כך, כך,        שמש בא?    בא, בא, בא!    הכו חליל הקוצרים,    הכו חליל הקוצרים,    בא, בא, בא!          ",0,1,3,4,0,1
"   	 	 	     עטי, עט סופר, קומה ופצה פיך,    ענה אם בכסף מכר מכרתיך,    אם קסמתי בך מקסם חוברי חבר –    ענה בי נגד כל יודעי שפת עבר.        אם שמתיך לקרדם בו אכל חפרתי,    ולמחתה – עליה קטרת הקטרתי,    אם כחצצרה היית לי להריע    מה-שחי בכיתי בקהל השמיע.        לא שרתי לשר, לא שרתי לנדיבים,    לא פערתי פי למלקוש ורביבים;    לא פצחתי רנה עת אשה ארשתי.    לא נשאתי קינה עת אתה גרשתי.        בנים לי נולדו – שירי לא נשמעו,    חלו ומתו – אנחותי לא באו.    לא רקדו לי הרים, לא רנו שמים    וליושבי תבל לא צללו אזנים.        לבני עמי ואלהי אתך הקדשתי;    חלמות חלמתי, פתרנים בקשתי,    חלמתי חלמתי עד באי הלם    ואיקץ ונפשי רקה – והנה חלום.        שמעו בני עמי, ראו בעלי בריתי,    כי רקה נפשי, נעור ורק כיסי,    כי אפחד לא אבטח ממות ברעב    ויחנוני ויתנו לי – עט זהב.        עטי, עט זהב, קום נא ופצה פיך,    ענה בי גם אתה המכר מכרתיך;    נשאתי מחסור, עד פת לחם באתי.    ולבית הנשה אתך לא נשאתי.        אתם, עטי, עדי נגד כל קמי,    כי בתם וישר יגעתי כל ימי,    כי כסופר בעמו מלאתי חובתי    ומנוחה עד יום אחרון לא מצאתי.        רק אתך, עט סופרים, מהורי ירשתי    רק אתך, עט זהב, בחיי רכשתי,    רק אתכם אשאיר אחרי ברדתי קבר!    עט זהבי ליורשי – ולמי עט שפת עבר?       ח“י חשון תרמ”ג       ",0,1,3,3,0,0
"   	 	 	     אי ימי זועה ארורי אלהים, מדוע ללא שאר וזכר  לא נמחיתם כלה מקרב לבי ומספר חיי,  או טוב מזה, לו בעינכם וכתמכם, על כל-זלעפותיכם,  אין נגרע מהן דבר, תעמדו לפני תמיד,  ודליתם יום-יום, השכם ודלה, ממצולת נפשי  צעקת כל-חמסה ונהמת כל-רחמיה יחד.  אכן רחקו מני הימים ההם, אך עוד אימיהם  חדשים לנגדי תמיד, וכמוקע אל צלובו  במסמרים נצמדתי לדמות אלמנותך השוממה,  אמי, עניה סערה, לא נחמה ולא רחמה!  ראי, זרקה שיבה בצדעי ומצחי מסרגל ומשרטט,  רבת הכלמתי מנעורי ואלמד לסלח רבת,  אך חרפת עניך ומרודיך עודנה כמוקד בעצמי,  לא אוכל כפרה. גם לך, אלהים, לא אכפרנה,  ומכל-שירי וקרבי תבקענה אליך להבותיה.  היש כפורים לענות אם, ואם שלומים וגמול  לתפארת אדם כי תשקץ? איכה ראיתי  ולא נמקו עיני, איכה ראה ויתאפק אלהים  בהפך הוד צלמו עלי אדמות למשחית?  היתה אילת הבית לתנת מדבר זוללה!  נדהמת ונבהלה כלה, רועדת כעלה נדף,  על חרבות ביתה ושממות חייה הצגה פתאם  חשופה וריקה מכל, ללא מחסה ומבטח,  מול זעף פני ימים קודרים וצבא בלהותם.  בדד ובאין נשק עמה, עזובה לנפשה ולכשלונה,  נפתולי אלהים נפתלה יום יום את-מרי גורלה.  שבעו ימיה רגזה, ולילותיה בהלה ונדודים.  דאגה בלתי סרה הובישה מחה ולשדה  ותך לבה בתמהון-תמיד. כיונה המומה  התרוצצה כל-הימים שולל, ללא ענין וחפץ,  התחבטה בדי ריק ולא מצאה ידיה ורגליה.  השחר החרידה מיצועה ויבהילנה לעמל יומה,  וכשבטי אש הרדיפוה עד צאת הכוכבים,  וללא השב רוח – עיני ילדיה הכלות.  כרכמו פניה כלמות וכעסים הקדיחו דמה.  רצצוה, דכאוה יגיעות שוא, המקו עיניה  צפיות אין שחר להן, ופחי נפש רצופים  הלאוה עד להתעלף, עד לקרוע בידיה את-בשרה  על בגדי אלמנותה יחד ועד להטיח  את-ראשה בכתל ולנהם כדבה שכולה.  אי שערי רחמים אשר לא התדפקה עליהם?  אי פתח תקוה אשר לא השתטחה על ספו?  ואי מקור מחיה נרפש אשר לא נצמד אליו פיה?  כבקבוק שבור אין חפץ בו וכנעל בלה ומבקעת  מזהמת בית המזג אל אשפת השוק השלכה,  להתפתל שם בחבלי מצוקתה ובדוי לחמה,  תולעת את-תולעי אדם כמוה, בריות דוות וסכופות,  צרורות חיים של יסורים ונאדות מהלכים של דמעות,  בריות – תרמילים משוטטים של רקב עצמות,  אכולות שאר ונמקות ראה, מעלעות דמן בסתר  ובאישוניהן קפאה לנצח תחנה מיאשת מרחמים,  ובריות – חמתות מרתחות, מלאות גפרית וזפת,  נצתות באפס יד, אשות-חיל כחלות שפתים  ומרוטות עצבים, מתבוססות בגללי פיהן  וזורות עביטי פרש אשה על-פני רעותה.  בריות שחוצות ומזלעפות, מזות חרון ובלות גדופים,  נצלות חיות על גחליהן ובשר זרען תקוססנה,  לשונותן – מאכלות שחוזות, וגרונן – משרץ עקרבים,  לא תמוש אלת דמים מתוכו. נשים מרות נפש  וקשות רוח, מסלפות דמות וזועות צורה,  נשויות חן וחסד ומחוקות צלם אם ואשה,  אספסוף נכות, טרופות מהומה ומבוקה, בנות אדם  נזעמות מחתולות טרף בהזעקן לתגרה אכזרית  על כל-עצם שבורה ועל כל-נתח בשר פגולים  משלכים לפניהן כלאחר יד ובסמרן שערן  לעמד בשניהן ובצפרניהן על נפשן ונפש גוריהן  בפני זומם ומתנכל, מוכנות לדרס ולהדרס  ולחטט בחמת רצח את-עיני כל-הבא בגבולן –  אלהי חסדי אמהות! ההיא תבא בקהלן?  איכה תלמד לשונן ואיכה תאלף ארחותן?  לא אחת בבקר השכם, בטרם תצא השערה,  מצאתיה בהתמהמהה על הסף, עומדת בפיק ברכיה,  כפה רועדת על המזוזה ועיניה דלו למשקוף,  כלה נפוגה מפחד ומסלדת בחילה דומם:  במה תצא לקראת קשי יומה ובמה תקדמנו?  איכה תרד אל הסמבטיון ולא יגרפוה רתחיו הדלוחים?  איכה תכין צעדה ולא תמעד בחשך וחלקלקות?  מי יחזיק בימינה ומי יתמך גורלה?  מי יקימנה בנפלה, ובשועה מי יאזין קולה? –  בנתי לחרדתה ולפחדה ולבבי יצא אחריה.  ידעתי כי לעת-ערב אל הסף הזה שוב תשוב  בשברון מתניה וברגליה הבצקות, כלי מלא בושה,  רצוצה ומדכדכת כלה וסחוטה עד תמצית,  פניה – שולי קדרה, ולבבה – אפר מקלה,  וכפופה לארץ שבעתים תתגנב בלט הפתחה  ומצאה את-שלשת יתומיה, מחמל נפשה, בשבתם  חבוקים ולפותים יחד, חבושים במעי העלטה,  נושאים אליה עיניהם ובולעים רקם בדמעתם,  והיא – ידיה ריקות ובפיה אין מלה ובשרה.  אתם, ברוכי האלהים בתושבי פרבר הזפתים,  השבעים יום יום פת לחם, ויהי פת קיבר חרבה,  ויהי לחם העצבים – בבא עדיכם השמועה  אל האלמנה גרת שכונתכם, כי קמה יום אחד,  ובשחתה כעורב רחמי אם, שלחה אפרוחה מקנה  להשליכו אל חיק לא לה – השבעתיכם במדויה הנאמנים,  אם בוז תבוזו לה ואם תתנו בה שמץ דפי.  עד אלהים, ותענה בה גם הכרת פניה,  כמה קדמו ליום ההוא לילות אין שנה.  מי בכם וידע לב-אם על כל-נגעיו הנעלמים?  שאלו את-הכר הטפוח מראשותיה בלילות,  שאלו את-נאמני רוחה, שומעי רחש שפתיה  ושועת לבה הכבושה – את-נרות השבת,  שאלו את-קרבן המנחה והתהלים, צרובי דמעתה,  ושאלו עוד את-כלי הכסף והנחשת, ירשת אבות  ומתנות דרשה, פליטת מצער של ימי נחת מעטים,  בהתגנבם באפלולית בין השמשות אחד אחד נכלמים  מתחת לכנף סרבלה לבא עבוט אל בית הנושה,  ושאלו גם את-לוח העץ, הצפוד והנקשה,  הציון על קבר בעלה, דפוק אגרופה הכחוש  בימי אלול העגומים ובכל-ערבי ראש חדש,  ואת-אחרון מפלטה, מרעש זעקתה הגדולה והמרה  לעתות בשחר, את-חיק ארון הקדש בבית המדרש  אשר בפרבר הזפתים שאלו; ואם זרה לכם שפתם,  הוסיפו שאלו עוד את-האם המצרית, תועת המדבר,  מה היה לה וללבה בהשליכה את-ילדה הצמא,  מאכל לשרב, תחת אחד השיחים, – ושערתם אולי כמוני,  מה ראתה אמי על ככה ומה הגיע אל נפשה,  באותו הערב המר והנמהר, אור ליום הפרדה,  שככה התרפקה עלי וככה נפעמה ונבוכה,  ולמה כה הצמידתני אל לבה, שוחקת אלי ובוכה,  ומה-שאלה מעם עיני בהציצה אל תוך תוכן פנימה,  כחותרת אל מעמקיהן לחשף משם גזר דינה,  ומה-לה הערב כי העתירה עלי נשיקות בדמעה,  ולמה כה נפתלה עם נפשה עד אשר מצאה את-פיה  ותמלמל לי מתוך בכי, כי כלה היא מעמה,  באין מפלט וישע, להביאני אל בית חמיה.        ",0,1,3,4,0,0
   	 	 	     טוב לך היותך ברע מן  סור מן חפצים ודעתם  דג חי במים ואם י-  חרבו ימותון דגתם.          ,0,1,1,1,0,0
   	 	 	         אזן רחשי ואסף כחשי / אל תאסף עם חטאים נפשי  שאג לבבי מהמון פחדך / אל תבוא במשפט את עבדך האל הקדוש      גמל כחסדך ולא כמדת ארחי / כי לא יצדק לפניך כל חי  שמך לאחי מלכי היום אספר נגדך / וארנן לבקר חסדך המלך הקדוש      נפלו פני כערכי אמרי / כי נשאתי חרפת נעורי  שלח ממרום הושיעני / כי לא בזה ולא שקץ ענות עני      יום אקרא בקהל המוני / כי שמע קול תחנוני  שעני וקרא משמי גבוהיך / אל תשתע כי אני אלהיך  לא זחלתי ולא חלתי / כי לך יי הוחלתי  משך חסדך לרגעים / אל תמשכני עם רשעים  הן בדלותי ששוני יגדל / כי היית מעז לדל  בשבתך לדין הרויחני / אל באפך תוכיחני  רחום יגדל נא חסדך / כי רבו פשעי נגדך  ברצונך מעוה אצולה / אל תבלעני מצולה  יגרתי בזכרי בלב נכאה / כי יום ליי צבאות על כל גאה  יום כאבי ענה כי הלאני / אל תירא כי אתך אני  העבר פשעי ואל תטר / כי הייתי כנאד בקיטור  ויום תופע עלי באורה / אל תופע עליו נהרה  דלה שוכנים בקיטור כנאד / כי דלונו מאד  המליצים רע קרא באזנם / אל תהי עד חנם  גמל חסד וגמר זדונים / כי גמר חסיד כי פסו אמונים  בקראי יבואוני חסדיך / אל תט באף עבדך  ידוע לך איש נפרע / כי יצר לב האדם רע  רחום בקרב פקדה כתובה / אל תרחק ממני כי מרה קרובה  לך אצפה ואזנח זדוני / כי לא יזנח לעולם אדני.            ,0,1,1,1,0,0
"   	 	 	     הרופאים כלמו  רעים וחטאים בני עולתה;  לא דת ירושה למו,  לא אל עליהם מלך,  אך אחרי בצעם לבבם ילך,  ויעשו להם אלוהי כסף.  דרכם הכי נשחתה,  כי נערה כפקד אשר נעמה  מבלעדי נגעם היש קדחת  יד ישלחו מתחת  וימששו כל-עבר,  אולי מעי בטנה סתומים המה,  אלה בדברי שקר  ינשאו עד לחבש כל-שבר,  אך אורבים אל דם כאנשי רשע  וימהרו לשפך עדי אין חקר.  איך יחזו אפוא באור הישע  אם מעלם שלשו,  כי רצחו, זנו, וגם כחשו?        ",0,1,2,2,0,0
"   	 	 	     קול מעמק, קול מהר,  קול מעיר וקול מכפר.  קול יריע כשופר!  קול פולח האויר,  מר צורח ומזהיר.  מר צורח, מתיפח,  בענן אבק פורח:      תרו־עה, תרו־עה, טרו־טו־טוט –      מי יריע, מי יעוט?       המכונית היא במעופה,  הרודפת, הרדופה,  גלגליה כסופה.  נחל, גשר, חרשה, גיא –  טוסה, נשר, אין לי פני!  טוסה, נשר! קל, מהיר פשר,  מרחקים תביא בקשר.      חתר ושוט בתנועת טוט,      עיר אל עיר תחרז בלי חוט.        הנה באה ופרחה –  מי יודע את־ארחה,  מי יודע את־טרחה?  שבעת־יגע, למודת פגע,  ארחות־איד ובלהות רגע –  שקד, נהג, על־יד ההגה!  מיל – ניד עין, מיל – בן־הגה!      חיק עולם כחץ פלח –      טרו־טו־טו – רכב וצלח!        הי, פלוני ופלמונית,  הטירון, הטירונית –  הזהרו במכונית!  מי בכם ולא יחוש  דפק לבה הנחוש  חיל גרמיה הכבוש –  חיל גרמיה, גיל קרביה –  הוא אל יט ידו עליה.      הוא – לאט לו במכונית,      טרו־טו־טו, היא זידונית!      אך בן־חיל הנהג,  לו עין עיט, יד רב מג,  אין לפניו קיר וסיג.  חד כפרס, שוט וחפז,  עד קצות ארץ יהרס,  עד קצות ארץ כרובו ירץ,  משתער כרוח פרץ –      תרו־עה, תרו־עה, טרו־טו־טו –      דרך תנו, הצדה שטו!      לו על־עברי פי־שאל  המכונית ארחה תסל,  ארח כשפיפון פתלתל –  הנוסע, אל־תדאג,  יד מושלת לנהג!  יד מושלת ומנהלת,  היא תבלם את־כרוב הפלד,      היא תבלם והיא תמלט      טרו־טו־טו, בבא העת!        כה נעוץ־עין במרחק,  בז לכל, לכל ישחק,  עז־הנפש ומסער  אל־כנו צמוד, ידהר  אך קדימה, הנמהר,  אך קדימה, רק קדימה!  קרא, שופר, בקול הרעימה.      תרו־עה, תרו־עה, טרו־טו־טו –      דרך תנו, הצדה שטו!        ",0,1,3,4,0,0
"   	 	 	     אין זה כי אם הנה הן    האמהות בנות-החן,    ודאי הנה גלו    סודו זה, וכאלו    תמיד לו ארבו.        אל האזן מן הפה    ספרו, הגו: ""פוטיפה,    נער מסלסל בשערו,    אוהב את בת-פרעה!    עבד כושי אוהב…""        שמעו החרטמים זאת,    נדו לו: “הוי בן-הכות!”    שחקה הגבירה,    פרעה שם בטירה    חיך, ועיניו אורו.        אותו כושי שחור-השחור!    אין כנערה על היאור    יציר עליז, פתלתל,    גמיש כחתלתל,    נוהג בשגעון.        אך עינים לה לבת,    אך עינים לה לבת!    שמש מוף מופעת,    שמש תחפנס יאת:    חובב, מקסים, משכיר.        עם הגבירה על האח    עמדה בתה: כומז, חח,    צמידים ושאר מנחות    חלקה בין השפחות,    חלקה לאמהות.        ולעבדים – כל חלי,    חרב, קשת, קין, תלי.    ולכושי – פטדה,    תואיל לו לתתה    אבן בטבעת.        תבנית לב במשבצת-פז:    ""לכשיאהב הלז,    יתן לה מתנה –    לואי ולואי השנה""…    שחקו עיניה.        כל הנכנס, כל הבא    ישא משאת ונזכר בה,    יקח לו ונשא,    יזכר גברתו, נסעה    ארץ נחלת אישה.        אל מעבר סלם-צור,    אל ממלכת בעל-פעור,    אשר יהוה גרש,    בית-הלחמי ירש    לו בחנית וקשת.        ובנסע יפת-הדור,    יצא עבדה אל היאור,    אל בין סוף וקאת,    זרק הטבעת,    פנה אל הביתן.        הלך חשק בכל עת    במצריות ובנות-חת,    באשת-איש ונערות    חומות ושחרחרות –    עד שכבתה אשו.        ויום על ימים חלף גז.    צץ ויבל שוב אגס.    כושי על הגלים,    ולבנת-התלתלים    אשתו עמדה אתו.        כפוף, זרקה שיבה בו.    הרגיש לבו מכביד לו.    על יפת הביתן    חרשו מעניתן    שנים, הרבה שנים.        אולם ידע, שם ביאור    לב-אביבו עודו אור,    ובמשבצת-זהב    יערף דם כי אהב,    יערף לעולמים…       סוינמינדה 1924       ",0,1,3,4,0,1
   	 	 	    ומן מטאולאת קצאידה ואג͘זאלה קצידה ירת͘י פיהא בעץ͘ אלמפקודין [ומשירותיו הארוכות והנמלצות ביותר שירה שבה קונן על אחד הנפטרים]     אשר תשב שכולה כנהרות / דמעות על לחייה פזורות  ותאנח ויד תשים ללחיה / והיא מרה כהמר על בכרות  ופניה ידעתים כמאורות / ונהפכו בבכיתה שחרות  למה תבכי כלילת הנערות / ולא מטל ענניך עצורות    עלי פרוד ידידיך כאלו / גויתם לפניך קבורות  ומדי חי אנוש רעיו יקוה / ואין מקוה לשוכב בקברות  בכי בכה עלי חיים ומות / אשר נפל באחד היערות  ואלו מת כמות רבים בביתם / ויקבר בכבוד והדרות  אזי היה ללבי קט הנחה / ונחמים וחבש לשבורות  ולא ימות מטען בחרבות / ובמרוצות אשר כאש בעורות  ולא תעש גויתו כברה / וידקר בכל גופו דקרות  אשר נשלח היות עזרה בצרות / והלך להדף חילי מצורות  טרפוהו הדפוהו לבאים / והאריות וגורי הכפירות  אשר עמדו ורמחיהם מרוקים / וחרבותם שלופות מתערות  חרבות נֽשכות כאש תלהט / תגרר האבנים כמגרות  אדמים שֽפכו דם איש נקי כף / ונפשו הֽרגו מהבחורות  והאח אֽמרו עליו בהרגו / ולבי סר ועופף באוירות  שחטוהו כאחת העגלות / וגם הובל אלי טבח כפרות  והתגלל בדמו בֽמסלה / והרתיח כבשר בקדרות  לדמו רעשה ארץ בשפכו / גבעות רֽגזו עליו והרות  ולו ראה וידע מחשבתם / אזי בא מפניהם במערות  אבל עת־בא פקדת איש ויומו / הימלט ואם ימצא עזרות  ואין שלטון ביום מות לאדם / ולא יעבר אנוש מיום עברות  אהה איך התשה חכמה כחומה / אשר היתה בצורת הבצורות  וחומת־אש סביב כל הגבירות / ומגדל עז עלי כל העירות  והר תבור מחזק לב חשולים / ולצמאים בצחצחות מקורות  וצוף אהב ורוש אויב אבל כי / בכל כחו אמת המתיק מררות  תמים לבב ובר מכל נבר לב / אשר אחז אשורו בֽישרות  למען יֽדעיו חלו לשמעו / ואחזו ציר כצירי הֽמצרות  וקינתם בדמעתם עשתם / בחיתם תמור יין ושירות  ותחת מעטה כבוד והדר / חגורים מלבוש שקים חגרות  חפויי ראש מקום הוד העטרות / ושית אפר עליהם ועפרות  ושבת דם בלב יחם כתנור / מקומם מעליות הֽמקרות  וכל בנות עדינות שאננות / אשר ברך ובתפנוק זכורות  מקוננות הן ואפיהן גדודות / וכל ערב וכל שחר שחרות  ומר צרחו ורוש לען במות ראש / לכל ראשים ושבעו ממררות  וכוס רעל תמורת הֽרעלות / חבש חבל מקום שרים ושרות  והן הולכות וזו אל זו סמוכות / כיולדות בצירים לא עצרות  ובכות על אדניהן אביהן / והומיות זקנות עם נערות  וכלן נֽשאות קולן בחילן / כאלו יֽלדו אתו עקרות  ואיכה לא יבכו המאורות / לאור תבל אשר כבה נהרות  וכמעט קט ותבכינה אבנים / וכמעט קט תפוצינה נהרות  בכו עליו קהלות הֽישרות / להוציא מעיניכם כֽיאורות  ושימו יום כיום גלות בכיתו / ויום אבל יהי לכם לדורות  ומהרו נא וקראו לחכמות / ושלחו עוד והוסיפו אחרות  וספדו לו כמספד הֽמדקר / מחדש בית אלהים בטהרות  וכתבו אל פלילי דת גאונים / עגלות כחצי גרן ושורות  ושלחו שיר אליהם חברו שר / דבריו מבדלחים יקרות  אשר בחן אמרות הצרופות / וגם הלבין וברר הברורות  ונשקלות בפלס מחשבות / ומאספי תעודה הן אגורות  תמימות הן כמשפטן וחקן / כמתכנתן ואיניהן שבורות  ישיחוהן קציני החבורות / בשיחתן כחק דתות ותורות  אשר יטו בחנם הלבבות / וכל נפש ישנה הן מעירות  בכות על איש אשר הסיר משוכה / ביום סורו ופרץ הגדרות  ועל ארז אשר היה מגורות / אשר האריך סעפת לו ופארות  וכל עוף שֽכנו תחתיו וקננו / ושמו בין סעפתיו מדורות  כזית רענן היה ונכרת / ביד איב ושרשיו עקורות  יעקר עֽקריו האל מעקר / חמשת המלכים במערות  נתשוהו נתצוהו סערות / אחזונו לשד שברו שערות  למענו צללו אזנות סגורות / ועליו רעשו בתים וקרות  אספו אל ורוחו הטהורה / ושמו בנפשות הטהרות  ונרו יעלה תמיד כמו אור / עלות שמש עלי כל המארות.        ,0,1,1,1,0,0
"   	 	 	     כגל עצמות,  לא, – כצרור עצבים  ראיתיו מרטט עלי אדמות  מתחת לשמים נאוים.    בית חמרו היה פרוץ  עד היסוד, ואכל הבשר –  על כן שלהבתו להטה מבחוץ  וזעמו ערטילאי נסר.    ופעם בליל אב תרפ""ט מביתו יצא  והתהלך במבוכה; ברך או קלל?  פתאם בכי תנים דמי הלילה חצה –  זה הוא שבכה: “שומר, מה מליל”.        ",0,1,3,4,0,1
"   	 	 	    משירי פושקין     במעמקי מכרות סביר    סבלנותכם גאה תטרו.    לא יעל מפעלכם כביר    ומעוף הגיג לבכם בתהו.    אחות נאמנת לאסון –    הצפיה, בבור צלמות    תעיר דיצה, תרחיק עצבת,    תגיע שעת הרצון.    רעות ואהבה ואור    להסגרכם יבקיעו דרך,    כשם שאל מחצב הפרך    קולי מבקיע, בן הדרור.    כבלים יפלו מידי אסיר,    כלאים יתצו – ובשער    תקדמכם חרות עם שחר    ויד אחים סיפכם תחזיר.   סיביר, 30.12.1935       ",0,1,4,4,0,0
"   	 	 	    קינה היא  על מות מלכנו החסיד  אלכסנדר השני.  תנצב""ה  א.  1.   על חוג רקיע השמש זורח,    מחביון אוצרו אורו שולח;    בו חיים ומרפא, נעם ונחת,    תקוה אל נואש ולברי לב ישע,    ולמורדי אור רשף, חץ אל לב רשע,    זיו נגהו למו אש תפת קדחת.       2.   צל עב לא יחשיך אישון בת עינו    נקי מכל מכשול חוג אפריונו,    ובצעדי און הלאה ירוץ שמח,    פתאם אפסי שחק קדרות ילבשו    עבים הרי רעם המו, געשו,    ופניהם פונים אל שמש זורח…       3.   ובני שחת אלה יחדו נועדו    וכבר עד הוד שמש לגשת זדו,    וצעיפי אפל על ארץ הצעו;    תבל התעלפה, היצורים נבעתו    אלי הטבע כדונג נמסו,    תוחלת ופחד לקרב יצאו.       4.   וחזיזי זעם כידודי אש ירו,    הצת הברק, הרעמים סערו,    פני השמש בערפל חתלו;    דומית מות נוראה, אימה,    תבל גועה וכמו ירדה דומה,    ומזרי שחק גם הם התחלחלו…       5.   אך פתאם, האח! עבים התפלצו,    וגדודיהם לרסיסים התפוצצו,    מחשרת מים עיני זיו הציצו;    עוד רגע – ועננים כליל נפזרו,    שפרירי שמים שבו הטהרו    ומתי חלד לתחיה הקיצו.       6.   האח! הרעימו קולות רבותים,    האח! ענה ההד מכל אפסים,    האח! לא נדעך, לא הועם אור שמש;    עוד יפיץ זיוו, עוד יהל, יופיע,    וילהט צריו, כל קמיו יכניע,    עד יחלף כליל כל שואה ואמש.    7.   ובהודו וכבודו הבריק החרס.    וצבי זיקי זהר ענד עטרת,    וכענן החשמל בת עינו נהרה;    ארץ אהובה מבטיו נשקו,    צאצאי תבל אזרועיו חבקו,    וזהב אורו צפם נזר תפארה.       8.   האח! עבר זעם ותחי הרוחה,    נאלם הרעם, המהומה שככה,    ובתהום מרגוע תבל שקעה;    רק רנת ששון הדממה תפריע,    ויששום כל רוח, כל לב יריע,    ובנעם עדן האדמה נמלאה!                                                               *      *                                                               *  9.   הס! מה קול רעם בגלגל יריע,    קול סער מתחולל, רוח יבקיע,    קול אדיר, קול רעש, קול שד ופרץ    חול יחיל רקיע, תרעד אדמה;    התשוב תבל אל תהו ושממה    ולכל יושביה האם נחרץ קרץ? ]    10.   איך פתאם צלמות פרש מעטהו?    עיפתה, עלטה, – שמש איהו?    – שמש זה רגע עוד פניו הזהירו? –    איך עבי עפרת גדלו כענקים    איך חצי רשף ירבו משחקים    איך נגהי אור יום יאפילו, יקדירו!       11.   רעם אחר רעם ישאג, יצריח    יחצב להבות, ערפל ירתיח,    ממשק עבים תחרשנה אזנים!    אשדות שלהבות מבטנם יפרוצו.    במעוף עקלתון כחץ יתרוצצו,    ויפלסו נתיב בתהום חשרת מים.       12.   העלתה משאול מאפליה נצחת?    ומרירי קטב ההקיא בור שחת?    או מי הים אל פי עבים נשפכו?    או כל הררי געש לועם קרעו,    והרת נחלי לבה חוצה יצאו?    או לפידי תפת הם התלקחו?       13.   בין שואת ערפל להט הברקים,    פרץ גל כבד מתהמות השחקים,    ישוט, יתעופף על אברות סופתה;    אחריו גם שני ושלישי ירדפו,    אל אפסי צפון יגיחו, ישטפו,    ויגדל חשך ותרב עיפתה.       14.   אל ארצות צפון שם פור התפוררו,    ובדוד נפוח בעבים ננערו,    וארבות שמים אז חיש נפתחו;    רגע – ומבול מי נח התפרץ,    הרוח ים אש הוא כבשן הארץ    ומים ואש מלחמה ערכו.       15.   רגע – והמלת הרעמים נאלמה,    ומשובת הסערות קמה לדממה,    ומצולת עבים לקרעים נקרעה    התהום הנורא בינימו פיו פער,    ובעמקו, מה זה? – הה תאחזני שער! –    מה שם אביטה? – הה, נפשי יצאה! –       16.   שם תמרות עשן גם אש ויקוד רהב    זרם דם שוטף בין לפיד ולהב.    גלגלי קיטור בין חשך ואמש;    ובתוכם, מה זה? מי שם יתנועע,    יברק גם יחשך, עולה גם ישקע,    מי שם? הה, שדי! הזה הוא – השמש?!..       17.   השמש כה רצוץ בחרי וזעם?!    כה נטוש, כה רטוש בין נפץ רעם?    כה נדחף, כה נסחף בין גלי מות?    השמש, האור, כה רגע, כה פתע    קרוע, פצוע, שסוע שסע?!    כה הודו גם נזרו כסה צלמות?!…                         - - - - - - - - - -   18.   חיש, ומי עבים יחדו התלכדו,    חזיוני שחק נסתרו, נודדו,    ופה על ארץ אך שמה ושאיה!    אך רעש ומבוכה, אך קדרות אפל    ובכי וצוחה בין כל שוכני שפל,    ובדמעות תמרורים תבל בוכיה!!…                             - - - - - - - - - -   ב.  1.   מי שמש כל ארץ? הלא המלך.    הוא יאיר מטה כשמש ממעל.    הוא ישלח אורו אל כל עיר ופלך,    ובאורו חיים יפיץ על כל שעל.    גם עיני כל גבר אליו תשעינה,    כי מרפא למו בכנפיו תחזינה    2.   ומלכי רוסיא, ממלכה אדירה    – כי מכל ארץ גדלה שבעתים –    מנגהם הן כל הארץ האירה,    ולכל שואפי אור מידם קרנים;    הם פה השמש כשמש על עבים.    ומלכי ארץ נגדם אך כוכבים.       3.   אך ראשון במלכים ראשון לאלה,    אלכסנדר השני מלך רסיה.    הוא הוא כשמש ממרום כס גבה    האיר לארץ, כל יושביה חיה;    על כל אפסי תבל נגה אורהו    ובין מלכי ארץ לא קם כמהו.       4.   הוא חשף גדלו עת עלה על כסא,    מכף אויבים רבים הציל רסיה.    לצבי ולכבוד אז הרים הוד נסו,    ולהשיב השלום הגדיל תושיה;    ופני כל עמיו אז מגיל נהרו,    לא מלך אך אב הוא יחדו אמרו       5.   וכאב אוהב בניו אהב עבדיו,    וצדקה וחסד עשה לרגעים,    וחמת מלחמה אך הכריעו ידיו,    הוציא טוב לבו לפעלת ידים.    אז נתן קולו; הסיר, השיב, כפר!    אז יצאו מעלליו עצמו מספר.       6.   אז ארצו הרגיע מתת לצבא    בניה – בניו, כי שקט מסביב.    לחבק בר בטנה אם בוכיה שבה,    כי הושב אל אשה, איש-חיל, אביו.    מפח המשפט ישרי לב הצלו,    גם חוטאים, – יבושו לחטא יחדלו.       7.   הוא רחם גם פושעים עובדי בפרך,    ויקל ענשם כאל טוב סולח;    חסדיו כי יראו, ייטיבו דרך,    ולתקן עותתם יחליפו כח.    מוסר גו הסיר, ממצוקות הוציאם    ולהתם חטאת בעבודה הושיעם.       8.   הוא רחום האזין קול דלים, קול רשים,    הסיר על מסים אך ענד הנזר;    הוא רבבות אלף עבדים נגשים,    הוציא לחפש ויהי למו עזר    כי יאכלו טוב ארצו, חסדו ישבעו    גם כי יחכמו וכבוד איש ידעו.       9.   הוא מוסרות כסל מעמיו פתח    הקים בתי ספר, האיר אור דע,    ויהי למו שמש חכמה זורח,    ומקור מי בינה מלבו נובע.    אז למרום האשר ארצו עלתה    כי חכמה פי שבע מאשר היתה.       10.   הוא ידיו חקים חדשים חקקו    הכין שופטי שלום, עם משפטי צדק.    גם כל דת ודין ככסף זקקו,    ויגדור כל פרץ, תקן כל בדק.    כל ענפי המסחר השגיא הפריח,    ובכל אשר פנה השכיל הצליח.       11.   אך לא רק על ארצו פקח עינים,    כי תרוץ, תעל מחיל אל חיל;    כי אם כשמש מרום חוג שמים    האיר תבל כלה יומם גם ליל,    מלהט חרבו כל עול נצמתו,    ובצל כנפי חסדו נדכאים חסו.       12.   אך הקשיב נאקת עשוקים ורצוצים,    ולאות פיו מהר צבאותיו נאספו:    הציל עם נדכה חמשים וחלוצים,    קדמה, מזרחה אביריו שטפו;    ובראשם מלכם ואלהי הצבאות,    הצליחו, הצילו, הראו נפלאות.       13.   בן בצפון ארץ זרח זה השמש,    אלכסנדר השני, המלך – הגואל,    וכבר אור חכמתו הפיץ ליל אמש,    אך עוד לא נלאה ולהאיר עוד הואל.    לכן כל איש אם מעלליו בשרו    כי יוסיף יפליא עוד חסדו שברו.       14.   אך שדי, הוי פתאם, הריק בזעם,    חצי אשפתו על ארץ תחתיה,    קול חלף כל לב, קול נורא כרעם,    קול זעקת שבר עולה מן רסיה,    קול, אויה! הד כל לב בבכי יעננו,    קול, אויה! ירעים: אלכסנדר איננו!!       15.   קול איום כמות, כחץ מקשת,    עף חיש וידא עד כנפות הארץ,    כי ילדי השחת לו זרו רשת,    ובלי מות שמו אל חייו קרץ;    ומשיח אדני רוח אפינו,    נלכד בשחיתות לו טמנו אויבינו!       16.   קול זה חץ מות אל כל איש הנהו,    כל שומעו התפלץ, דמיו קפאו    נפשו יצאה ויפג לבהו.    האמין בל יכל עת אזניו ישמעו,    מה פתע, מה איום, – הוי שד ורצח! –    נלקח אבינו ממנו לנצח?!!       17.   זאת המקוננים קינתכם תשאו,    ולבבות קרעו אם עוד לא נקרעו,    ובכו כל גבר – אם לבכות ידעו –    יבכו, הה! אם רק די דמעה ימצאו.    די דמעה אל שבר לא בא כמהו,    מני עת צאת תבל מרחם תהו.       18.   הוי, מלך צדיק, שר שלום ואמת,    אלכסנדר אב רחמן, תקות כל גבר!    אל קצך גם חלמיש צור ילך תמס,    ומה לב אנוש איך יכיל השבר?    רק חיל ורעדה – לא דמעה – בעין,    רק אבל ומספד ודברים אין!       19.   איכה דם מלך, גואל ומושיע,    איכה, הה, יומם ישפך כמים?!    איך עיר ממלכתו, בה אורו הופיע,    איך חלל תראהו? שמו, שמים!    איך ארץ העזה דמו לבלע?    איך כדורי רצח – עדיו לנגע?       20.   זה חמש פעם אל הראה נפלאות,    הציל אהובו ממוקשים לו שמו,    – כי חייו היו לחיים תוצאות –    אז כל עמיו עלסו, אויביו נכלמו;    עתה כי גוע כל שפה נאלמה,    כל סרעף לא יבין מדוע? למה? –          ",0,1,3,3,0,0
"   	 	 	     ויש שבליל אפלה, בחצות לילה,    עלי ישיתו צבא מחשבות שחרות,    ולבבי תלחץ תוגה אחת גדולה:    זו תוגת עד, ירשת דורי דורות.    אז בא אל לבי רגש בדידות נורא,    כבדידות ענן קודר ברקיע,    בחיק הלילה כי תרגיע ארץ שחרה,    ואותו, את הקודר, רוח-סתו יסיע.    אז נדמה לי: לא אחיה גם ביצירה,    להבל רק פזרתי את כל כחי:    הכל בא גז כחלום וכצלצול שירה,    וכצל עם צללים אמוג גם אנכי.   1903       ",0,1,3,4,0,1
"   	 	 	     יוצר בני אדם ושיחותם / מבין ורואה מה בטוחותם,  ובעת לבבות נחפשו יחדו – / נמצא שמו חרות בלוחותם.  סורו להביט מעשיו וראו / חותם אמונתו במצחותם!  פגרי יצורים לו לבד יודו, / כי הוא מקור חיים לרוחותם.         ",0,1,1,1,0,0
"   	 	 	    לשרה   השכחתי תריסים להבריח,    אם דלתי לא נעלתי כדין? –    הוא כון השעה והגיח,    והעיר, והסעיר, והרנין.  מה ביני – השקטה – ובינך,    אדמוני, מבשם, ונלהב?    איך אדע להניס מפניך    את אשר לי אגרתי בסתו?  הארגז? האגער בך בזעם?    הארחיק מגבולי? או אולי…    או אולי אתרצה אך הפעם,    רק הפעם… הפעם ודי!    תל-אביב, ניסן תרפ""ו       ",1,1,3,4,0,1
   	 	 	     ידידי הזמן חדש והיו / כהיום אחרי מות הערגות    הניקם הסתיו מימיו ושמם / בתולעת וארגמן ארגות    וצצים שחקו בראות עננים / בשחק יגרו מאין הפגות    וסיסים צפצפו על האמירים / והיונות בקול המות והגות    5    לזאת רוץ נא נחיה השמחות / בבת כרם ונמית הדאגות    וקח מהזמן יום יתנה לך / ודע כי מתנות כילי שגגות.          ,0,1,1,1,0,0
   	 	 	     לעשות מנהג ישראל תורה קדמונים חרצו    ועשות תורת ישראל מנהג אחרונים נועצו…        ,0,1,3,4,0,0
"   	 	 	    שושנה בודדה / ש""ל גורדון  [משירי תומאס מור]     בכלות הקיץ חזיתי    שושנה בגני פורחת,    עת כל רעותיה שמה    כבר מתו באבן לשחת.        תמו שושנים, נקטפו,    ופרחים סביבה כבר אינם,    לשית על הודה נוספות,    או לקל יגונה ביגונם.        לא אתנך, שושנה, היות    גלמודה, נוגה, שוממה,    אל אהוביך אשלחך    במקום שם ינוחו המה.        לכן עליך כלמו    סביבך אפזר, אסער,    במקום רעיך פרחו,    נקטפו, ויהיו לבער.        לו כן אגוע גם אני, עת    רעי מחלד יחדלו,    ומחוג זהר האהבה    ספירים בבץ יוטלו.        עת לבות אוהבים נדמו,    לבות באהבה בערו,    מי יוכל בדד אז שבת    בארץ שמיה קדרו?       תרנ""ד       ",0,1,3,4,0,1
"   	 	 	     ישן, אל תרדם / ועזב התלהלהך  הרחק דרכי אדם / ושור דרכי גבהיך  ורוץ לעבד צור קדם / כרוץ כוכבי נגהיך.  די לך, מה‑ לך נרדם? / קום, קרא אל‑ אלהיך!  הקץ לראות שמיו / ואת‑ מעשה אצבעותיו  והבט אהלי מרומיו / תלוים בזרועותיו,  וכוכבים חותמיו‑ / פתוחי טבעותיו,  ופחד מפני אימיו / ויחל את‑ ישועותיו,  פן זמן יגביהך / ורם לבבך בגבהך.  וצא בחצות הלילות / בעקבי אנשי שמות,  אשר בלשונם תהלות / ואין תוכם תך ומרמות,  לילותיהם תפלות / וימותיהם צומות,  לאל בלבם מסלות / ולהם בכסאו מקומות  דרכם – סלם לעלות / עד אדני אלהיך.  דמעות תזיל עינך / ותתחרט על פשעים,  והתחנן למול קונך / ואל תתחר במרעים,  והשפל מאד את‑ גאונך / וקח הטוב כי נעים.  כבד אל מהונך / לעת יעלו מושיעים  וישאו קול המונך: / הכון לקראת אלהיך!  דלים – עפר יסודם / החכמה מאין?  ומותר האדם / מן‑ הבהמה אין‑  רק לראות צור כבודם, / ראות לב לא ראות עין,  ומוצא מעיני סודם / הטובים מיין,  כי כן, בשר ודם / תמצא את‑ אלהיך!  יה, אהיה אשר אהיה, / אשר כל‑ חפצו פעל,  הממית ומחיה / מוריד שאול ויעל,  עמד למשפטו וחיה / ועזב מרד ומעל  לאמר “מתי ואיה / ומה‑ למטה ומה‑ למעל?”  ואולם תמים תהיה / עם אדני אלהיך!          ",0,1,1,1,0,1
"   	 	 	     …ויש אשר איגע מצא את החידה:  מדוע כה נוהה הלב;  מאין היגון המרעיל את חיי,  האוכל הנפש, הגו?..     אך חנם, אוי חנם, אבקשה פתרונים:  סתומה החידה לעד.  ונוהה לבבי בחשאי, ויגוני  מקוסס מתוכו הלשד.     ואובד-תושיה ומרדף מעצבי  אבקשה לי מנוס אך וי!  במדבר-התבל אין מפלט מיגון,  המכביד את אכפו עלי…     ואחרק שנים… ומזמן אנכי  לרקת בפני כל היקום;  לאבד בידי עולמי השומם  ולשום את חיי לכלום…     וכבר אני רוצה להפיק זממי:  לשלח אל לבי החץ…  אך זרוע נעלמה משיבה את ידי,  ודוחה אני את הקץ…     קוסטופול       ",0,1,3,4,0,0
"   	 	 	     יורד עלי הרים ולא יכילו.    כי מפני גאותך יחילו –    היך יעמד לבי לפניך ביום    תגער בכוכבים ולא יאהילו    ובני אלהים על שמך יתיצבו    ובני אנשים חסדך יוחילו?    דת אש אשר מפי כבודך קבלו    זכרו וישימו וגם ישכילו.    הואל רצות שירת קרוביך, וגיל    בעם אשר בכבוד שמך יגילו!           ",0,1,1,1,0,1
"   	 	 	    בלדת הכוורת /      בחמה של חמת-צהרים רחים    מתנדנד כל-זכור-הדבורים על פרחים.        הם הוזים, הם נמים: לב אדיר, לב רחב,    מסביב מנגינה, הד שירת הזהב:       ""בממלכת דנג, בקרית-שעוה    שם נרדמת מלכה בחלום-תאוה.       ""המלכה צעירה בכל הוד יפעתה;    המלכה מחכה לחתן-חפתה;       ""ליחיד מרבבה המלכה מחכה;    קטיפה של זהב פרותה הרכה.       ""לה עינים – אורות, היא דקת-הגזרה,    לה נוצות הדורות, הן עוטרות לנזרה.        ""בכורת כלה אין כמוה יפה,    הכורת כחלה, ריחנית וכשופה,        ""רפודה בצללים כעין ענבר, אם יש בה    אור-חמה שתעה, אור-חמה שנשבה.        ""היא אך פעם תצא מחביון ארמונה,    היא אך פעם תעוף בהדר גאונה.       היא אך פעם תאהב בנפשה ומאדה,    היא אך פעם דודיה תתן לדודה,        ""אהבה צעירה, אהבה נעלה;    אך רק פעם יחבוק לה חבוק בעלה.       ""כן, רק פעם אחת! אך גם היא בשעתה    תגמיאנו את-כל אהבת-חיתה,       ""את-כלה… את-כלה על אשה ותהומה,    ואך לו תעגן עד אחרון אור יומה.      ""אין שנית כמתקה, אין שנית כאשה!    בחייו ימהרנה והיתה לו אשה.        ""יחבקנה אך פעם בשיחה מתיקה:    “אהבתיך” ויגוע במיתת נשיקה.       ""אין ביקום, אין דומה לאותה אהבה!    אין יפה, אין שני כדגול מרבבה!       ""הללו הגבור שככה לה אהב,    כבודו גם נגיד בשירה של זהב"".       תל-אביב 1937       ",0,1,3,4,0,1
"   	 	 	     על בית נרדם,  אפל-עינים,  כהה אתרפקה.      תרגה תהבהב בי נפשי  כלהב פנס  ברחוב שומם.      אי-שם נתק עלה חשאי  ונופל, נופל  אל הלילה.      מחנה על מחנה  פרחו מני כל צפרי.      מתי תיעף נפשך  מן הסערות  ותכלה בלילות אל חופי השקטים.      אשרי אם תדפק לפתע על חלוני!     וינה, 1925–1916       ",0,1,3,4,0,0
"   	 	 	     יעלז ישרון בהתחוללו / לאל, כשכיר יקו פעלו.    אמון מצעק בעל סבלו / כי גועלו כה וכה טלטלו,  יכין לבבו בהתפללו / אל אל ויזכר אשר יחלו –  מכור בצען הלא נטלו, / למחוז חפציו בעז נהלו.    בן הור מיסר עלי מעלו – / יודה חטאיו בהתנפלו  לפני אדני אשר חוללו, / וילמדו דת ויש נחלו –  כי הוא לבדו אהבו ולו / חקו נתנו והוא קבלו.    רם בי משנאי בהתהללו, / יבוז לעמי בהסתוללו.  ידם כהלך ביד שוללו, / אריה טרפו ודב שכלו.  השחית זבלו באפו ולא / רחם עלי כס יקר, נבלו.    מה יחשב צר בהשתוללו? / יכלה ויאבד כמו גללו,  בעון אשר חלל פאר כללו / קדוש; אדני, אשר חללו –  ישיב מהרה שבות אהלו, / יקריב למועדו ובא גואלו.        ",0,1,1,1,0,0
"   	 	 	       הלילה שוב נגלית בחלומי,    מאום ביפי מראיך לא שנה.    כזאת לפני שמונה־עשרה שנה    הופעת ולתמך גזלת שלומי.    אבוי! הוא שב. ומי בקשו? מי? מי?    צונן משהיה בראשונה    יצק את קפאונו לתוך דמי.    האהובה! החביבה! העדינה!    אל־נא תחישי צאת מחלומי    עד אם שנית לא תגזלי שלומי.   16.8.40       ",0,1,4,4,0,0
"   	 	 	       ויש אשר סוף סוף תשיגך תוגת חייך הגדולה,    אשר מאימתה נחבאת, החבא והסתר הפנים,    בשאון־כרך, ותפלת־הצבור, וצרות יום יום…    ובסתר־מעונך כי רגע בין־ערבי יום־חרף קר תצנח    בפנה בכרסה, ודממת־בית תקיפך, ובדידות, –    והגיחה לפתע בלאט, כהגיח הנחש ממארה,    זו תוגת־החיים, ונשכה הלב נשיכת־עקרב, ונרתע    כל דם בך למראה־הזועה הנשקף:    כי הנה כשיחים עירמים בפרדס־החרף מנגד,    עליהם זה עתה ברתת כבה ארגון־שקיעה השחוף,    עטופי שיב שלג וכהות, – חלומות־עולמך כן היו,    ושכינת־הקדש עם טהרת אבך לאטן מסתלקות,    וגאלה לכל החלומות לא באה, ולא תבוא עוד נצח…    ויהיו חייך לך כמו גן זה, גן־חרף בין־שמשות,    בו ישוט כליון בצעדי־חרש ושריקת־עלעולים    מתלבטים על אילן – זה בר־מינן עטוף בתכריכיו הלבנים –    ובחבוט מנגנים לו נגינת־המות…   דצמבר, 1924.       ",0,1,3,4,0,0
"   	 	 	     צהלי מלב שמח,  תל־אביב על כל עמה,  כי נהפך כגן פורח  כל מגרש בך, כל אמה;  וירחיב נא כל אורח  גבולותיה פי כמה  ובימינו תשתטח  לארכו של כל ימה.    אך נשמח בימי חגינו,  אך נעבד בימות החל,  ונשכין בצל גגנו  שיר עמל עם שיר מחול.    יתברך נא זה הטרח,  שהשקע בעיר מחמל  וישק ככל הצרך  מ“עולים” כל הנמל;    אף יובא ממון של קרח  בספינה ועל גמל  ועשינו יחד “כורך”  של ההון והעמל.    אך נשמח בימי חגינו,  אך נעבד בימות החל,  ונשכין בצל גגנו  שיר עמל עם שיר מחול.        ",0,1,3,4,0,1
   	 	 	     זרוע לך דחה-בו צר ואויב  אשר צרה לך באה למענו  ואם הון לך קנה בו את חצר איש  אשר ירע לך הרבה בשכנו.         ,0,1,1,1,0,0
   	 	 	    ולה רחמה אללّה [ולו ירחמהו האל]   קחה השיר ומצפניו / ודקדוקיו ועניניו  עלה ועמד באשנבו / והתיצב בחלוניו  ורחף על־בני מוסר / כמו־נשר עלי בניו  מאס כל־שיר ושפלותו / והתרהב בעליוניו  בחר השיר והדבר / אשר דבר עלי אפניו  אדון נפשי יהי לבו / וקשבות יהו אזניו  להבין את־מליצתי / וגם־שירי ותחנוניו  אשר ידמה אלי־מלך / והוא דגל עלי פניו  והוא יהיה מעיל בוצו / והוא זהב לפעמניו  ואז כל־שר לך יביט / ואז ישא לך עיניו  ויאמרו הן כתמר זה / ומי יאחז בסנסניו.        ,0,1,1,1,0,0
   	 	 	     גביר ישו­ר בשלש גם    בעיני עם יהי חנו    בהרחק מעליהם צר    בנפלם יחרק שנו    ואהבה רעננה כ-    עלי עץ לח בתוך גנו    ובנדיבות מקימת    בתוך לבו ומכמנו    כמו אזרח אשר הוכן    עלי כנו ועם קנו.          ,0,1,1,1,0,0
"   	 	 	     טהר-הדר, לפיד-יפעה, שליט הנוף –  חרמון. עוררת בי געגועי אין-סוף…  אעופה כצפור על תהומות-סודך,  אטוסה כפרפר בין שדרות-הודך,  חרמון, חרמון, לפיד-יפעה, שליט-הנוף –  מלאתי אור ושיר, געגועי אין-סוף…  בשחר ראיתיך: ככהן  לבן-עבים אצלת הוד וחן.  הבהיקו אגמים כלהט כוכבים,  הבריקו עינות – נימי גיל מזהבים,  בין ענני הטל המו אשדות-הרים,  כחלומות קלים נגלו העדרים –  החולה עשנה; עדרי תאו באים,  חיל קדומים, בשקט-פרא נשאים.  החולה1 לבנה; עוטה סות ערפלים,  לא תראה, כלה ים-זהר יך גלים.  ואד עורג ויעף הצפרים  לברכתך יכמהו, הר-הרים,  יקשיבו אל השיר ברום אין-סוף:  חרמון, חרמון חרמון, שליט הנוף.  עם ערב מכחילים ראשי-הרים.  תרעדנה הרוחות כעפרים  זכים-נוגים, שוהים – ונחבאים…  מחרכי קלעת-שקיף2 אור נכאים  בוקע חרש, עצב שט וגז,  ברחבי-עיון צף אפל-רז –  ראש החרמון אז יתלקח, יבער,  את כל יפיו, שלטון הודהו ירא.  ויהי כראש-עלמה קדוש, טהור,  תפארת-נער לו וחסד-אור.  עין-זהר מציצה… חדות-גלים…  ענן-עפעף ושפע תלתלים…  נדהם היקום, נדמו הרוחות,  רב קשב… שטף-יפי… מנוחות…     עבים יבאו זועמים –  עמדו! אין נתיב!  עבים ישטפו כימים –  חרמון קרא לריב…  בקצף הם משתערים,  פסגת-חרמון תזעף.  משתוללים הם כנערים,  חגר איל השב.  חזיז! ברק! ורעם זע,  ולעג-נער יך,  המית-אונים, וסער בא  וגשם עז נתך.  יבך הירדן אחוז-אימים,  גלו עכור, אבל,  מרום, כנרת שוממים,  יבכיו גיא ותל.  נסתחפו שדה וכר,  הגשם לא יחדל.  בעד חלון ביתו אכר  יציץ דומם, יחל.  העב חלף; הבהיק השב,  ידמע היקום ושר,  אדי-משי, אדי-זהב  על כל גבעה והר.  נפתח מעין חדש ברום.  אורות רכים טסים.  שדות פורים ינוחו דם.  גנים רוים ששים.         אדמת–בוץ בגליל העליון.  ↩    חלון קטן.  ↩           ",0,1,3,4,0,0
"   	 	 	     אדון עולם יצוה / לדל צועק חסדו,  ועצביו יחוה / ויתחנן לנגדו  ולסליחה יקוה / ולדבריו לעבדו:  רוצה יי את יראיו / את המיחלים לחסדו.    בחונים לך בתחנון / באו ושיר מעלים  לך, שוכן שחקים, / ורחמיך מיחלים;  יהמו מעיך / ובנך אל תכלים,  מה אדם וחסדו / וכאין חלדו.    רם על כל רמים / וידו כל יצרה,  רצה עם דל ונבדל, / ענהו בעת צרה,  הט אזן לצעקו / כי בשמך יקרא  ושור בכיו למרדו / ושק תפר לגלדו.    הפוכים בתוך רשעם / קול נתנו בביתך,  לקראת רודפיהם / נא הרק חניתך  ועל כל שונאיהם / תשפך את חמתך;  ראה אויבו לצדו / וחטאתו לנגדו.    מה אען ואמר – / וחטאי יענה בי  ופשעי אדע / ואשמתי וחובי?  ואיכה ראש ארים / לנגד צור לבבי?  נפלה נא בידו / כי אין מלבדו.        ",0,1,1,1,0,0
"   	 	 	    קקנאיז /      זכר לנשמת הסופר ברנר      עוד צורחים הנשרים על קקנאיז –    אין זאת כי אם עודו מכחיל בין הרים,    כי סעיפיו עוד קולטים את שירת-הנשרים    ורעמים יתנו לו אבלם בחזיז;        כי אומר הוא שירה עם נחל ופזיז-    הזרמים, בשגיונם בסער נגרים,    וינסר במרום עם עבים נגררים,    וכצפור-אגדות על קנה – כזיז.       נפלת בנופלים, הוי נוחה בשלום!    עוד יפלו הנופלים, עוד ישטף הדם…    אנחנו את-נסך לא נגלום גלום!        ונקים חלומות לבבך התם – – –    ואם ישק ים זועף ותפוח הכרית1 –    עד ירע שירנו לא נבגד בברית!       1921       כרית – Brandung  ↩           ",0,1,3,4,0,1
"   	 	 	    פתיחה (ליום הכיפורים)   אברכה את יי    כל ימי ושני    ולו אערך רנני –    אלהי אבי אברהם.    בסרעפי בקרבי    אודה בכל לבי    בעוד נשמתי בי –    יי אלהי אברהם.    רחמני וגאלני    ומעוני פדני,    אתה יי חנני,    זכר לאברהם.    השקיפה ממעונך    על שארית המונך    וברך למענך    זרע אברהם.    משך נא חסדך    על עם עבדך,    זכר לעבדיך:    ׳וישכם אברהם׳!    חיש לנו ישועה,    זכר ברית ושבועה,    קדוש, הושיעה    בעבור אברהם!        ",0,1,1,1,0,0
"   	 	 	     ידענו סימבוליזם –    עין במטרלינק;    ידענו רומנטיזם –    עין בשמטרלינק;      יודעים סוציאליזם    בבן-יעקב עין,    ורק על פו-טו-ריזם    תוהים… היתכן?      ויום אחד, בחרף,    במוצאי שבת    אמרה רחל קשת ערף    לתקן המעות…      גורדון, אחר רגעים    אדילינש, חרץ;    לטש, לטש עינים    וירדם ברץ;      ותן הפסיק דבריה    בשאלה קצרה:    ""היש לפו-טו-ריזם    מגע אל שעורה?…""      רחל שתקה נכלמת,    ותאנח מר.    והנה על מאלמת    שיחה נסבה כבר…        ",1,1,3,4,0,1
"   	 	 	    הוא המלאך הממונה על הפרנסה   לתפלתי, דיקרנוסא,    נא שמעה,    נא עלי חוסה,    נאדי מלא דמעה.  כוסי מלא דמע וזעה    מנו למה תשקני?    נא מידך המלאה,    דיקרנוסא, פרנסני.  מימי עלומים    שבעתי חרפות,    עפו החלומות הנעימים    כצפרים עפות.  מלכת בצבא    לבי הכני –    איך אדגול ברבבה    וישראל אני?  לעבודה, למלאכה    הורי לא למדוני,    ומצל ההצלחה    מנוחה הדריכוני.  לתפש קסת ועט    לראות טוב בעמלי,    אך “ויסע – וילך – ויט” –    גורל ישראל – גורלי.  בן חמשים לבינה    היום הן אנכי,    ומאין לחמי אכינה    עת תם לריק כחי?  מלאך דיקרנוסא,    נא שמעני,    נא עלי חוסה,    מידך פרנסני.  צר לי מאד משורר    לדעת עמדך    כי ילל תעורר,    יען יחסר לחמך.  מדוע עלי אדמות    בתהו כלית השנים,    התעלסת עם עלמות,    שחקת עם כנף רננים?  אחרת לבוא, בני,    לא אוכל מאומה תת:    האשם לא בי,    אחרת המועד, העת.  לעצתי לוא תשמעני    לא תשבע עמלים –    להיות בבית אלהינו    גזבר על השקלים.  השיר הזה נדפס ב“הצבי” בירושלים בשנוים רבים לפי רוח העת והמקום        ",0,1,3,4,0,0
"   	 	 	       לאלה שיומם השביע מצנונו    פותח החלום את מזנונו.    שם צלול סילון יזל מלגין־גביש הי""ש,    צמאון צנצנת מצלעת ישק.    לשם כבוד עלו מתהום־ימים בריות,    ירדו ממרום שחקים יונים צלויות.    וצלי נודף נפגש בצליל מזלג ולג,    בשאון צלילת כפית בתה מתוק.    הן גם את יצועי תפקודה, חלומי.    המתיקה־נא את מרר צנון יומי…    אך לא בצוף צפון ובנפת נוף נכר –    לא בם, לא בם תרוה גרוני נחר!    רק פלח דק בקע מגזר תלמי ארצי,    מלא ממי הנימן מלא קמצי.    ואם לא תקמץ – מגדות אותו נהר    לי פרוסת לחם פרוס ל“המוציא”.        ",0,1,4,4,0,0
"   	 	 	    היכל אדני ומקדש הדמו   היכל אדני ומקדש הדמו –    גלה כבודו ונפזר עמו,    וממרחקים ידרשו שלומו    וישתחוו לו איש ממקומו.        גולים במערב בכוש ומצרים –    מגמת פניהם ירושלים,    אל אביהם אשר בשמים,    לעמד לשרתו ולברך בשמו.        אובד בעילם ונדח בשנער    לדרך ארצו פיהו יפער    מבין שני זאבי יער    ומתוך צער יחזיק בתמו.        גלות ציון אשר בספרד,    בערב מפזר ובאדום מפרד –    לפאת מקדש יתר ויחרד    לבבו, כגמול עלי אמו.        שפך תפלה – וצור מתעלם,    ושמע חרפות ויהי כאלם.    בשוב שבות ציון היה כחולם    ובהקיצו – אין פותר חלומו!        מתי אקרא ואתה תרצה    ואת‑משפטי לאור תוצא,    ויודע – יום תציל ותפצה –    אמת כי רוצה אדני בעמו?       נודע בכל המון   נודע בכל המון / גם בהמוני,    כי שערי ציון / אוהב אדני.        יודו בכל‑שער / לכבוד שעריו,    פתרוס וגם שנער / בקשו דביריו.    ציון – ואם מצער / היתה בעריו    היא היתה ארמון / שוכן מעוני,    אוה לאפריון / בוחר בסיני.        הרי בשמיה - / מרעה עפרים    נצי כרמיה ‑ / נרד עם כפרים,    רקחה וסמיה / מלאו עברים.    בעלות כקנמון / ריח שמני    ירד כבוד עליון / בעתר ענני.        והלא לזאת יאות / להיות סגלה    לעלות ולראות/ פניו תחלה,    כאשר לעד ולאות / שמה תהלה:    הוביש גבל עמון / ואדום שכני    וישק הציון / ממעיני.        דודי, אשר דדיו / משכו לבבי,    שם לו במועדיו / נר מערבי    עד למדו סודיו / כהן ונביא.    בילל ובישימון / הלך לפני    ויחשף חביון / עזו לעיני.        התבשרי, חולה, / בעלות ארוכה,    התקבצי, גולה, / אל עיר מלוכה,    כי נמצאה תכלה / אל עת משוכה.    ירד כטל חרמון / ישע לבני    על שערי ציון / הר בית אדני.       לבי במזרח       לבי במזרח ואנכי בסוף מערב –    איך אטעמה את אשר אכל ואיך יערב?    איכה אשלם נדרי ואסרי, בעוד    ציון בחבל אדום ואני בכבל ערב?    יקל בעיני עזב כל‑טוב ספרד, כמו    יקר בעיני ראות עפרות דביר נחרב!       יפה נוף משוש תבל       יפה נוף, משוש תבל, קריה למלך רב,    לך נכספה נפשי מפאתי מערב!    המון רחמי נכמר כי אזכרה קדם,    כבודך אשר גלה ונוך אשר חרב,    ומי יתנני על כנפי נשרים, עד    ארוה בדמעתי עפרך ויתערב!    דרשתיך, ואם מלכך אין בך ואם במקום    צרי גלעדך – נחש שרף וגם עקרב.    הלא את‑אבניך אחונן ואשקם    וטעם רגביך לפי מדבש יערב!       שלום לך הר העברים       שלום לך, הר העברים, / שלום לך מכל‑עברים!    בך נאסף מבחר אנוש / ויהי בך מבחר קברים.    אם לא ידעתהו, שאל / ים‑סוף אשר נגזר גזרים,    ושאל סנה ושאל להר / סיני – ישיבוך אמרים:    “הנאמן על מלאכות / האל, והוא לא איש דברים.”    אם האלהים עוזרי ‑ / עלי לשחרך נדרים.       אליך אלכה       אליך אלכה / ועיני למעונך,    בלב נשען עליך / משכתיו אל רצונך,    גר ותושב באהלך / למצא חן בעיניך,    הביאותיו אליך / והצגתיו לפניך.        דלקוני אהביך ‑ / ואחריך דלקתי,    היותי מקרוביך / מקרובי רחקתי,    ואצא בעקביך / קל ולא התאפקתי.    זעמוני עוזביך ‑ / ואני בך החזקתי,    חוסה בצל שכנך, / לאור באור פניך.        טוב יום על אדמת אל / מאלף באדמת זר,    ידידות חרבות הראל ‑ / מארמון כל‑מנזר,    כי באלה אגאל ‑ / ובזה אעבד אכזר.    לך לבדך אני שואל / ולא בבלתך אני נעזר,    מעוז בימינך / ומחסה למאמיניך.        נפשי כחרב בציון / אל טל חרב וציון,    סתרי – סתר עליון / לגור לבנון ושריון,    עיני – כעיני אביון / לחזות גיא חזיון,    פני אל החביון, / מקום לוחות וגליון    צרור גנזי ארונך / סביב לשלחנך.        קורא לאור וגולל / ערבים מפני בקרים,    רב מהיות מתחלל / שמך בפי דובר שקרים.    שם אשר בו נתהלל / מחוללים מדקרים!    תמכר יקר לזולל ‑ / בני ציון היקרים,    הבנים בניך / וגם הצאן צאנך.       דבריך במור עובר       דבריך במור עובר רקוחים    ומצור הררי המור לקוחים,    ולך ולבית אבותיך חמודות    אשר ילאו להשיגם שבחים.    פגשתני במדברים ערבים –    בתוכם אורבים נושאי שלחים,    דברים ארבו תוכם דבורים    ותוך יערת דבש קוצים כסוחים.    ואם כי לא שלום שלם יבקש    בעודה מלאה עורים ופסחים –    למען בית אלהינו נבקש    שלומה או בעד רעים ואחים.    ואם כן הוא כדבריכם – ראו חטא    עלי כל‑כורעים נגדה ושוחים,    וחטא הורים שכנוה כגרים    וקנו שם למתיהם צריחים,    ותהו מעשה אבות חנוטים    ופגריהם אלי ארצה שלוחים.    והיו בעבורה נאנחים –    והארץ מלאה נאלחים,    ולריק מזבחות אבות בנוים,    ולשוא קרבו שם הזבחים!    הטוב שיהיו מתים זכורים,    והארון והלוחות שכוחים?    נשחר את‑מקום שחת ורמה,    ונטש את‑מקור חיי נצחים?    הלנו נחלה רק מקדשי אל –    ואיך נהיה להר קדשו שכחים?    היש לנו במזרח או במערב    מקום תקוה, נהי עליו בטוחים –    אבל ארץ אשר מלאה שערים    לנגדם שערי שחק פתוחים,    כהר סיני והכרמל ובית‑אל,    ובתי הנביאים השלוחים,    וכסאות כהני כסא אדני,    וכסאות המלכים המשוחים?    ולנו גם לבנינו יעדה,    ואם ציים שכנוה ואחים –    הלא כן נתנה קדם לאבות,    וכלה נחלת קוצים וחוחים,    והם מתהלכים ארכה ורחבה    כמתהלך בפרדס בין צמחים,    והם גרים ותושבים – ודורשים    מקום קבר ומלון שם לאורחים,    ושם התהלכו לפני אדני    ולמדו השבילים הנכחים.    ואמרו כי רפאים שם יקומון    ויצאו שוכבים תחת בריחים,    וכי שם תעלזנה הגויות,    ותשבנה נפשות למנוחים!    ראה נא גם ראה, דודי, והבן    וסור ממוקשים צנים ופחים,    ואל תשיאך חכמת יונית    אשר אין לה פרי כי אם פרחים    ופריה – כי אדמה לא רקועה    וכי לא אהלי שחק מתוחים,    ואין ראשית לכל‑מעשה בראשית    ואין אחרית לחדוש הירחים.    שמע, דברי נבוניה נבוכים,    בנוים על יסוד תהו וטיחים,    ותשוב לך בלב ריקם ונעור    ופה מלא ברב שיגים ושיחים –    ולמה זה אבקש לי ארחות    עקלקלות, ואעזב אם ארחים?       התרדף נערות       התרדף נערות אחר חמשים –    וימיך להתעופף חמושים?    ותברח מעבדת האלהים    ותכסף אל עבדת האנשים,    ותדרש את‑פני רבים – ותטש    פני‑אחד לכל‑חפץ דרושים,    ותעצל להצטיד לדרכך    ותמכר חלקך בנזיד עדשים?    הלא אמרה לך עוד נפשך “הון!”    ותאותה תבכר לחדשים?    נטה מעל עצתה אל עצת אל    וסור מעל חמשת הרגשים,    והתרצה ליוצרך ביתר    ימותיך אשר אצים וחשים,    ואל תדרש בלב ולב רצונו    ואל תלך לך לקראת נחשים.    היה לעשות רצונו עז כנמר    וקל כצבי וגבור כלישים.    ואל ימוט בלב ימים לבבך    והרים תחזה מטים ומשים,    ומלחים ידיהם כמלחים    וחכמי החרשים מחרישים,    שמחים הולכים נכח פניהם –    ושבים אל אחריהם ובושים,    ואקינוס לפניך למנוס,    ואין מברח לך כי אם יקושים!    וימוטו וינוטו קלעים    וינועו ויזועו קרשים,    ויד רוח מצחקת במים,    כנושאי העמרים בדישים,    ופעם תעשה מהם גרנות,    ופעם תעשה מהם גדישים,    בעת התגברם דמו אריות    ועת החלשם דמו נחשים,    וראשונים דלקום אחרונים    כצפענים ואין להם לחשים    וצי אדיר כקט יפל באדיר,    והתרן והנס נחלשים,    והתבה וקניה נבוכים    כתחתים שנים כשלשים,    ומושכי החבלים – בחבלים    ונשים ואנשים – נאנשים,    ורוח חבלה מחובליהם,    וקצו הגויות בנפשים.    ואין יתרון לחזק התרנים,    ואין חמדה לתחבלות ישישים.    ונחשבו לקש תרני ארזים,    ונהפכו לקנים הברושים,    ונטל חול בגב הים כתבן,    וברזלי אדנים כחששים,    ועם יתפללו כל‑איש לקדשו –    ואת פונה לקדש הקדשים,    ותזכר מפלאות ים‑סוף וירדן,    אשר על כל‑לבבות הם חרושים.    תשבח למשביח שאון ים,    בעת שיגרשו מימיו רפשים    ותזכר‑לו זכות לבות טמאים –    ויזכר‑לך זכות אבות קדושים!    יחדש נוראותיו כי תחדש    לפניו שיר מחול מחלים ומושים,    וישיב הנשמות לפגרים,    ויחיו העצמים היבשים.    ורגע ישתקו גלים, וידמו    עדרים על פני ארץ נטושים,    והליל – כבוא שמש במעלות    צבא מרום ועליו שר חמשים –    ככושית משבצות זהב לבושה,    וכתכלת במלאת גבישים.    וכוכבים בלב הים נבוכים    כגרים ממעוניהם גרושים,    וכדמותם בצלמם יעשו אור    בלב הים כלהבות ואשים    פני מים ושמים עדיים    עלי ליל מטהרים לטושים,    וים דומה לרקיע בעינו,    שניהם אז שני ימים חבושים –    ובינותם לבבי ים שלישי,    בשוא גלי שבחי החדשים!        היוכלו פגרים ­‑ / היותם חדרים    ללבות קשורים / בכנפי נשרים –    לאיש קץ בחייו / וכל‑מאוייו    לגלל לחייו / במבחר עפרים?    ופחד וחרד / ודמעו במורד,    להשליך ספרד / ולתור עברים,    ולרכב אניות / ולדרך בציות,    מעונות אריות / והררי נמרים,    וגער בדודים / ובחר נדודים    ונטש חדרים / ושכן הררים,    ומצאו בעיניו / זאבי יערים    כחן הבתולות / בעיני נערים    וחשב יענים / לשרים ונוגנים,    ושאגת כפירים / שריקות עדרים,    ושם שעשועיו / במוקדי צלעיו,    ופלגי דמעיו / כפלגי יאורים,    ויעל גבעות / וירד בקעות,    להקים שבועות / ושלם נדרים.    ויסע ויצען, / ויעבר בצען    לארץ כנען, / למבחר הררים,    ותוכחות מריביו / חליפות סביביו    וישמע ויחריש / כלא איש דברים.    וכמה יריבם / וכמה ישיבם    ומה יעציבם? / והמה שכורים!    ואיך אשרוהו / בעבדות מלכים,    אשר היא בעיניו / עבדת אשרים!    הטוב כי יאשר / אנוש תם וישר,    כצפור מקשר / ביד הצעירים,    בעבדות פלשתים / והגרים וחתים,    ולבו מפתים / אלהים אחרים,    לבקש רצונם / ולעזוב רצון אל,    ולבגד ביוצר / ולעבד יצורים?    פני השחרים / בעיניו שחורים,    וכוס ממתקים / בפיו ממרורים    מיגע ועמל / ולחוץ ואמל,    ונכסף לכרמל / וקרית יערים,    לבקש סליחות / בקברי מנוחות    לארון ולוחות / אשר שם קבורים.    אצפה לעברם / ואעטף בקברם,    ועיני לשברם / יפיצון נהרים,    וכל‑רעיוני / חרדים לסיני,    ולבי ועיני / להר העברים!    ואיך לא אבכה / ודמע אפכה –    ומשם אחכה / תחית פגרים,    ושם הכרובים / ולוחות כתובים    בעד הרגבים / ובמקום סתרים,    מקום הפלאות / ועין הנבואות,    ובכבוד צבאות / פניהם מאירים –    עפרו אחנן, / ואצלו אקנן,    ועליו אקנן / כעל הקברים,    וסוף מחשבותי, / היות משכנותי    בקברות אבותי / וברשות טהורים!    כלי, הספינה, / ודרשי מדינה    אשר לשכינה / בתוכה חדרים.    וחושי בעופך / ויד אל תניפך,    וקשרי כנפך / בכנפי שחרים    לנדים ונעים / ברוח קלעים,    ולבות קרועים / לאלף גזרים:    וירא אני מ‑­ / עונות נעורים,    אשר הם בספרי / אלהי ספורים,    ואף כי עונות / ימי הזקונות,    חליפות ומתח‑ / דשות לבקרים,    ואין לי תשובה / בעד המשובה,    ואנה אני בא / בבין המצרים!    אסכן בעצמי / ואשכח אשמי,    ונפשי ודמי / ביד חטא מסורים –    אבל יש בטח / במרבה סלח,    וחיל וכח / למוציא אסירים.    ואם דן ונפרע / ויוסיף ויגרע –    עלי טוב ועל רע / שפטיו ישרים!           ",0,1,1,1,0,1
"   	 	 	    החתימה: שלם יוסף אלמשתאי     שלומות אהבה אמרי לדודך / ילמד חן עלי ילדי נדודך:    לבבך תשפכי נגדו כמים / ותסירי לדלותך ופחדך:    מצפים לך בני גולה כללם / דעי בהם והשפיעי בסודך:    ידידה מהרי חושי ועזבי / הבליך ימי חייך וחלדך:    והנהירי ימי רצון ועלצון / והגבילי לבניך בהודך:    סעי לנות מכונך כתחלה / והכוני ולבשי את רדידך:    פלאים ירדו ילדי חמודים / והם צופים לישע אל חמודך:    אהובה, איך תדברי בגינם / וישובו אלי חמדת שרידך:    לעוד כמה תאחרי זמנך / ובניך שפועים מכבודך:    מפזרים בכל אמה ולשון / עדי אן לא תעוררי לחסדך:    שחי לאל ורני גם וזכרי / ליום נגלה ואור זיוו לנגדך:    תני לו שיר והביעי תהלות / והתריעי זכות עלי בעמדך:    אמונים יחסו תמיד בצלך / והוא יחיש יחיהם ויפדך:        ",0,1,2,2,0,0
"   	 	 	     הנה אקח את מבט עיניך –    עצבו השקט, צחוקו המאיר,    הרך הברוך הרועף ממך,    הרופא ללבי כמרחב הניר –    הנה אקח את מבט עיניך,    הנה אקח וצררתי בשיר…   כ' חשון, תרצ""א       ",1,1,3,4,0,1
   	 	 	    - - - -   ארוממך חזקי וחלקי  בבואי ברב דבקי ודפקי  גם בשפכי זעקי וצעקי  בקראי ענני אלהי צדקי.      דרשתיך בשמשי ואמשי  האזינה לחשי ורחשי  והעבר נא יקשי ומוקשי  שובה יי חלצה נפשי.      זרה נא עוון ארבי ועקבי  חבש מחץ עלבי ועצבי  טהר סגור לבי וחבי  ורוח נכון חדש בקרבי.      יום עמדי באלפי וטפי  כבש יה קשי ערפי ואכפי  לך אפרש כפי ואפי  ושפתי רננות יהלל פי.      מיום שחות ברכי בפרכי  נשבת תמיד ערכי ונסכי  שברתי בחלכי למלכי  יי אלהי יגיה חשכי.      עגמתי בלחצי ומחצי  פרוך ביד חורצי וקורצי  צפיתי לאומצי ועולצי  כי הוא יוציא.      קצץ חוט שביסי וציצי  רחק עסיסי ודם רסיסי  שבת מגיסי וסר בסיסי  אמרתי אתה מחסי.      תתי שפת לקחי כרקחי  שתי ערך שבחי כזבחי  שדי שעה שיחי כפיחי  בידך אפקיד רוחי.      למדני צור מצודתי  מצות עבודתי ודתי  הבן תעודתי עדתי  אדני נגדך כל תאותי.      גאה תמך רגלי ודגלי  בצלעי סמך כשלי וחשלי  יה קומם נפלי ושפלי  סלעי ומצודתי ומפלטי לי      רומם בהוד סעיפי סחיפי  והשב לראש מניפי צניפי  לעת ערך צפצופי כצופי  יהיו לרצון אמרי פי.              ,0,1,1,1,0,0
"   	 	 	         נשמת שאר יעקב אשר בעדות נאמנה העדתו תשבחך  שומר הברית והחסד, יום למשפט יעדתו  יי למשפט שמתו וצור להוכיח יסדתו.      נשמת להקת ישורון בכל יום מיחדיך תלבבך  להצדיקם ולכתבם לחיים בכתב ידך  למשפטיך עמדו היום כי הכל עבדיך.      נשמת מפרשת משבעים, נכוחה במאזני צדק תמליכך  מלך העושה משפט וצדק  ישבת לכסא שופט צדק.      נשמת המוני סגלה דגלי שבטיך תהודך  הפושט יד לקבל עוברי משפטיך  למען תצדק בדברך תזכה בשפטך.      נשמת חניטי ישורון עבדיך יראיך תחסנך  זך קרוב לכל קוראיך  צדק ומשפט מכון כסאך.      נשמת קדושים קדושתך עונים בכל מאוים תקדישך  קדוש אל מלך חי וקים  אומרים ואילו פינו מלא שירה כים.          ",0,1,1,1,0,0
"   	 	 	    שירי-זהב   ד. החל הנגף   בשנת “בוא חלי-רע בעירי”       החלי-רע יבן למות מזבח    ויצודד כל פטר רחם ושגר    ובשר אדם יקריב בו אשה ריח    ודם על קרנותיו יסך ינגר.        מימיני אנקת חלל, מר צורח,    משמאלי דממת מות, כבד פגר:    שער שמים תמיד יפתח    ופי הארץ רגע לא יסגר.        ואני בין המתים בטח אגורה,    משאת חלי-רע לא אפחד אחתה,    גם כעס המות טרם אגורה.        כי אפקיד רוחי בידי אל שמים,    אמר לאדני: סתרי מחסי אתה    מדבר הוות, מקטב צהרים.         ",0,1,3,3,0,0
"   	 	 	       מכתב ארך ממקומותי קבלתי,    שהמחוק בו מרבה על הכתוב.    וטור חוזר: – די בנכר טלטלת –    הלא תשוב, חיים, הלא תשוב!    ראשית דבר לך להודיע באנו,    כי מצבנו, נו, אין מה להתאונן.    לו כה יתן השם לך ולנו    לשמוע רק שמועות טובות. אמן.    שנית… אחר כתלנו כבר עומד החרף.    אין קמח, אין עצים, הבית מט לנפל.    אט… הן סובלות בריות רעב וקר, אף־    על־פי־כן אינם גוועים מחסר כל.    שלישית – באסרו־חג, למזלנו –    למזל טוב נוספה תינקת, פה יתר.    לאה קראנו לה בשם אמנו.    והירשלי… אותו עודך זוכר.    לא ילד הוא – זהב, זהב וכסף!    בטוח הוא, לכשיבוא הדוד    יקנה לו מחברות, עטים וקסת.    עלוב! מאד מאד רוצה ללמוד.    שואל אתה לשלום כל חבריך.    ממה נפשך, נכתב אם רצונך בכך:    כלם בעלי־מלאכה, חיים ברוח    ורק אתה פיטן ולא יצלח.    ואם תרצה – אף מצבם לא לעלא ולעלא,    על כל שונאי ציון הלואי, אלי! וד""ל…    הללו לארץ־ישראל עולים ואלה    חוזרים משם בשבר־לב ובדיל־הדל.    מה עוד לכתוב? לחדשות אין זכר.    עירתנו בית־עלמין, תל־תל.    השוק חרב מחרב, אין סחר־מכר    ובעלי־המלאכה הולכים בטל.    ועם כל זה מאד עשות השכלת    אלו היית שב. אמנם פה נפת צוף    כלל לא תלק, אולם כבר די טלטלת –    הלא תשוב, חיים, הלא תשוב!    וכדי שלא תסרב, ליתר תקף –    כלה מצאנו לך, חלב ודם.    היה שלום. למען השם, שוב תכף.    האוהבים אותך תמיד ועד עולם.    עקר שכחנו: על פולין המרשעת…    ענין מצא לשאל. ילכו ל“כף־הקל”1!    מה שמאחלים להם מדעת או שלא מדעת    הלואי יקים החצי. כברכת הנ""ל.     * * *     כל כך כשלו ברכי, האם נפלתי?    לא־כלום. עוד רגע קל ואתנער.    הרי מכתב ממקומותי קבלתי.    ושוב אני חוזר, קורא בו וחוזר.   תרפ""ט       “כף הקל” – כף הקלע.  ↩           ",0,1,4,4,0,0
"   	 	 	         הידעתם את אצבון בעל העגלה?  יש־לו סוסה אחת רזה ובלה,  בשארית כל כחה ובעמל רב  תמשך עגלתו עגלת הצב,  וברכה רבה אל ביתו תניח –  והוא כלי ובעל מזמות כשועל  יאכילנה רק שחת ועלי שיח;  ומחלב כליות שבלת־שועל  לא יתן לה אף לטעם ולהריח.      לסוסתי ברכבי בעל העגלה  עדת הקוראים־עברית נמשלה!  עלובת הנפש מרב ממרורים,  יבש חכך עד כי לבחון לא יבן  בין שבלת־שועל ושערים,  מאכל תאוה לסוסים וחמורים,  ובין לחם הקלקל בליל קש ותבן  אשר לך יבל  אצבון הנבל.          ",0,1,3,3,0,0
"   	 	 	     גע־גע־גע! מה פה, מה?  מי זה קורא: גע־גע־גע?    ״אוזי אלה, בני הם, –  קשה, קשה להיות אם.    מן הבקר עד בוא ליל –  אחרי אלה אט כצל,    אל הכר, ואל היאור –  אם בניה תיטיב שמר.    ואם עליהם ארים שוט –  אך אהבתים עד־מאד״.     אם האוזים.jpg        ",0,1,3,4,0,0
"   	 	 	    לידידי מיעזעס / י""ל גורדון      למי זאת המחברת?    למיעזעס למזכרת;    לגבר חכם בעז (אין עז אלא תורה!)    פאבוס שמו ועמו שרא נהורא,    עסקן בדברים ודעתן, חקרן ופיטן,    כל דבריו כמיץ היוצא מן המעטן –    חלף “קבצת שיריו”,    מאת אחד ממוקיריו.–      ספ“ב, י”ב אייר (כ“ו למב”י) תרנ""א.       ",0,1,3,3,0,0
"   	 	 	    נפתלי הירץ גינצבורג / י""ל גורדון  אל הבאראן ר' נפתלי הירץ גינצבורג1     אור פניך, אדון, עלי נשאת    ובין העומדים על ידך שמתני:    אם אניח רוחך? אם בי מצאת    את אשר בקשת? – לא אדע אני:    לא אדע אם מעשי יהיו כרצוני,    ורצוני טוב – האמינה לי, אדני.        ואני בך מצאתי את לא קויתי:    משכיל חובב עמו, עשיר שפל רוח,    גם לב רחב וטוב (חנף שנאתי!)    כספיר הטהור מאיר אל כל רוח,    וסגלות הארץ, הונך ורכושך,    מסגרת זהב הם ליקרות נפשך.        ובכן שירי אלה אשר כתבתי    בשפת אבותינו, גם לך נעמה,    למאור פניך, אדון, פה הקרבתי,    על הגות לבי יעידו לך המה,    אחלי, קבל מחברתי וקראנה,    בה נפשי שפכתי, שם תמצאנה.      כ“ב תמוז, תרל”ב, ספ""ב.       בבואי להשתקע בפ“ב (י""ג יוני 1872) ובשבתי ראשונה לשוחח לפני הבאראן הנזכר שאלני: מה כתבתי בימים האחרונים (כי את ספרי אדו""ם קרא בימי עלומיו), ומדוע לא שלחתי את ספרי אשר כתבתי? ואען לו בתמי, כי לא ידעתי כי קורא הוא בלה”ק וחביבים עליו ספרי “שירי יהודה” ואכתוב על גביו את החרוזים האלה. – בעת הדפסת שירי בשנת תרמ""ג שאלתי את פי הבאראן אם נותן לי רשות להדפיס את שירי זה אשר כתבתי לו, ולא ענני, על כן לא בא השיר הזה בדפוס.  ↩           ",0,1,3,3,0,0
   	 	 	    ולה פי אכ֗תיאר אלחלאואת [ולו מן המובחר שבעניינים ערבים]     הפרש לֽילה על־יום כנפו / ועת דמה לכסתו חשפו  ורדף אחרי שמש לחייו / ולו צדק רדפו לא רדפו  כירח סבבו זר ירקרק / והענן אפפו עת אספו  כמו אמיר הדס נפשו ישובב / והרוח בלי־רוח יניפו  ובחר בהדס האל לצות / ולקחת ביום ראשון ענפו  ונשאתי קצה עין להביט / וצפי אֽמרו־לי מה־לך פה  ידידי דברו אליו חלקות / וישיב את־לבבי או שעפו  והוא פזר דמעי עת אספתים / ועת נפזר לבבי הוא אספו  ולו השלך בשאתו התלאות / בקרב אור נבוכד לא שרפו  אמר ליום וירף כי אני בו / במצרף העני שבע צרפו  קראוני טרף־טרף עניתים / אבל כרם כסיל בסר קטפו  ולו טוב לארי חציר וישר / בעיני הארי עשב טרפו  ונפשו לֽמדה בקש גדלות / עדי נקל בעיניו סוף ויפו  וחלילה לנפשי מֽהיות איש / ירדף הזמן אוה הדפו  אבל אהיה לעולם רב ונדיב / ידכא הזמן תחת כנפו  ואם־לא יזלו יורה ענניו / ואם־לא יערף לקש עריפו  ואם־תניד אדמה אחרי ראש / ואם־בי מאסה מהיות צניפו  ורעת האדמה לי כטובה / וגם ראש הזמן עמי כצופו.        ,0,1,1,1,0,0
"   	 	 	     מעמקי ינקותך  מול ימים בל אדע  את ראשך הזהב תשלחי –  וזר שחר עטרתו.  הנני ואורך לרננת השמש  הצג כף-רגל ורדה  על אדמת-יה.      כי תחצי בחיים כבירים  ממני והלאה –  הן לנטות תשובי את ערבך  עלי ועליך,  שנרוה רב נפש בסתריו  לרחשי רוח נרגשה.        ",0,1,3,4,0,0
   	 	 	     הבט מפעל רמים ועשות    יותר מהם לבך יבר    עד שיאמרו כל-רואיך    הנה כי-כן יעש גבר.          ,0,1,1,1,0,0
"   	 	 	    מי כמוך       אספרה בעד כמהי    פלאי מאמיץ גבוהי,    ואצרה מצות אלהי    בכל לב ובכל נפש.    בטרם יסד אדמה    ועד לא אצעדת כימה –    תורת יי תמימה,    משיבת נפש.    גדר מקוה תהומים    ועפו בעלי כנפים,    ובדברו שרצו המים    רומש על הארץ, אשר בו נפש.    דברתו השלים בחכמה    וטפח קרוץ מאדמה    ויפח באפיו נשמה –    ויהי האדם לנפש.    הפיקו נות בית מצלעו    ומעץ הדעת מנעו    והשליטו על פרי זרעו,    אשר יאכל לכל נפש.    והוא הוות למד    ופרי מעלליו חמד,    כי נאוה העץ ונחמד    ומתוק לנפש.    זומם רעה במשאליו    קנא באחיו ובמשליו,    וארב לו וקם עליו    והכהו נפש.    חרה אף אל אל קין:    ׳הבל אחיך אין?    עין תחת עין,    נפש תחת נפש.    טורף, כמעט אבדתיך,    ולכן לרעה העמדתיך,    לכלה וחרץ נתתיך,    וכליון עינים ודאבון נפש.׳    יסרו כפי מעלליו –    ורשע לא ימלט את בעליו,    ובשובו – וכפר עליו    מאשר חטא על הנפש.    כלה כל היקומים יחד    ועל יושב הארץ פחד,    ולא נותר בהם אחד –    כי באו מים עד נפש.    לצים – שפתם השם    ויפץ אותם משם,    ויאבד את כל רכושם    אשר רכשו ואת הנפש.    מצא שושן בין דרדר    והצמיח פרי עץ הדר,    והנצה גנת סמדר –    יצאי ירך יעקב שבעים נפש.    נחלים עבר וגבר,    ומיי יצא הדבר –     וצען ירדו לשבר בר,    באכל להשיב נפש.    סבלם אויב הכביד    ובפרך אותם העביד,    ושריד מהם האביד –    ונגעה חרב עד הנפש.    עמד משה בקרבם –    והאמין בדברו לבם;    יי נצב לריבם    וקבע את קבעיהם נפש.    ׳פרעה, שלח אדוניך    אשר העבדת ברב זדונך!    לא טוב שאתי פניך –    ולא ישא אלהים נפש.    צורר ענה ברחשו    ונתפאר ברב רכושו,    נכבד והעז נפשו –    והכלבים עזי נפש.    קרא: ׳הלא תדעו,    ואם לא אלי תשמעו –    הנה בכם יפגעו    אנשים מרי נפש!׳    רבו נגעיו במצרים,    ולילה הוציא אפרים –    ויללת חפרע כאגלים,    וכל איש מר נפש.    שבו לרדף אחריהם    והים כסה עליהם,    מנוס אבד מנהם    ותקותם מפח נפש.    תמימים קדמו נסיך    ואותותיך ופלאי מעשיך,    שוררו בשמך חוסיך:    ׳לשמך ולזכרך תאות נפש.׳        ",0,1,1,1,0,0
"   	 	 	     אחגר חיל ומורא, / לערך שירה וזמרה  לנאזר בגבורה, / מכין הרים בכחו.    במחברת איתני / אשפך רעיוני  כדל יעטף לדר מעוני / ולפני יי ישפך שיחו.    [ר]ם רכובו, / שעה אביון וניבו,  וריקם אל תשיבו / בהקריבו את כחו.    הדר ברום מעוני, / רצה [ח]ין קול אמוני,  ובטח ביי / והיה יי מבטחו.    מרום מזבוליו / ירצה רועד למוליו,  יחופף עליו / עד יאסף רוחו.        ",0,1,1,1,0,0
"   	 	 	     היכל אדני ומקדש הדמו –    גלה כבודו ונפזר עמו,    וממרחקים ידרשו שלומו    וישתחוו לו איש ממקומו.      גולים במערב בכוש ומצרים –    מגמת פניהם ירושלים,    אל אביהם אשר בשמים,    לעמד לשרתו ולברך בשמו.        אובד בעילם ונדח בשנער    לדרך ארצו פיהו יפער    מבין שני זאבי יער    ומתוך צער יחזיק בתמו.        גלות ציון אשר בספרד,    בערב מפזר ובאדום מפרד –    לפאת מקדש יתר ויחרד    לבבו, כגמול עלי אמו.        שפך תפלה – וצור מתעלם,    ושמע חרפות ויהי כאלם.    בשוב שבות ציון היה כחולם    ובהקיצו – אין פותר חלומו!       מתי אקרא ואתה תרצה    ואת‑משפטי לאור תוצא,    ויודע – יום תציל ותפצה –    אמת כי רוצה אדני בעמו?          ",0,1,1,1,0,1
"   	 	 	         תחלת החכמה / וראשית הערמה / ליד אל הרמה / ויוצר היצורים    וראשון בתחלה / ואחרית כל תכלה / מרומם בתהלה / ומשפיל אף מרים    אשר לא יתוה / במעון גם נוה / ואיכה ישתוה / בשבת נוצרים?    וכל דעת נוצר / להגביל אל קצר / ולבם כים צר / ודעות כשקרים    אשר מאז קדם / והכל סר נרדם / ועד לא שם אדם / ולא יצר הרים    ושם ארבע ידות / נכונות מועדות / ולהנה סודות / צפונים וסתורים    וצורם אבירם / אנוש מהם קרם / ויחד החבירם – / ואינם נחברים    ויזם וישלים / עשות הגלגלים / כתבנית אהלים / כמעשה ספירים    פלאיו לדעת / ואור מארבעת / שחקים לגעת / לעיני היצורים    והציג כח בם / כפי מתת רבם / לבל ימוט רבם / לדורי הדורים    ושת בהם תבל / תלויה בחבל / ושת תלה סבל / במאזני מישרים    ובמרוצת מרץ / ירוצון בחרץ / להעמיד תל ארץ / יצוקה מעפרים    ורוח עושיהם / תרחף ביניהם / ויאחז כנפיהם / ויהיו ננערים    ופרש את צלם / עלי כל העולם / וחצץ את חילם / למחנות וסדרים    והוא הוא התואם / שנים אב ואם / בשמות יקראם / ואינם נעדרים    וחוזי כוכבים / להודות סרבים / ואינם קשבים / וממוסר סרים    וכחדו אל שדי / באמרם כי יש די / בארבע מוסדי / והם העקרים    להמציא הנעדר / באל חי הנאדר – / והוא קוץ אף דרדר / לרגלי ההוברים    הלא הנה אותות / לרגלם כרשתות / ואל יהיו שפתות / עלי אל מגבירים    היוכל תת צורה / אשר עוד לא נברא / אבל האל קרא / וגלה נסתרים    וחדש חם יפצר / עלי קרית מבצר / ורוח מאוצר / וקרה ממזרים    בשום האד נפרד / ומארץ נטרד / וישוב במורד / עלות הקיטורים    ועוד אות כי נטר / אמת, כי לא אטר / עננים ממטר / והיו נעצרים  אשר הם נחמה / ואף הם לנקמה / ובהם למהומה / ומוסר לסוררים    ובם ידין עמים / לקצף ולרחמים / ואכל מטעמים / ישו למכבירים    והעת ימנעו / רביבים – יכנעו / יצורים, כי פשעו / והלכו נקדרים    וערבה כל שמחה / ביגון ואנחה / ושיחה וצוחה / ומספד תמרורים    ומשקה כוס רעל / בקצף ובגעל / ויגון נקשר על / לבבות נתרים    ואיש כשור גועה / והכל סר תועה / ולא מצאו מרעה / לצמד אכרים    ואנשי תושיה / ישיחון בשאיה / וקול כנהי נהיה / לשבים ונערים    וערגו אילים / ועטפו עוללים / ושבו עולים / תשובת הברים    ועלתה שועתם / לאל ראה אותם / ושמע אנקתם / והראה נסתרים    והחסד לבש / והעוון כבש / וחתל אף חבש / מזורים למזורים    ונשא הזעם / ונפל הרעם / ובא בן אבינעם / במים כבירים    וקולו עז קולות / יחולל אילות / ולנו הנגלות / ולו הנסתרים    ומלא העבים / במלקוש ורביבים / והריק לשבים / בדיי מחסורים    ובלע המות / בארץ צלמות / ולמאד עז מות / בעיני נקברים    ושמח כל יוגב / וכל אנשי רגב, / וארץ הנגב / ירוה ביאורים    ושקט לב הומה / ולב רעב, צמא / ובמה יש, במה / להקריב אשכרים?    ומה לי קרבנות / כנעם הגיונות / ושירי שגיונות / בפי ראש השרים    שמואל, המורה / פתאים, הפורה / תבונות, היורה / חניתיו כמורים    אשר בו נכבדות / נכונות מועדות / ולו עשר ידות / עלי כל המורים    וכשמואל היה / בדת ופליליה / ואנשי תושיה / למולו נמהרים    ופתח גם השרה / אגדות המקרא / ובדק בתורה / מלאים וחסרים    והשיב לנכוחות / קמוצות ופתוחות / כמוריד על לוחות / עשרת הדברים    ואסף נערצות / בדעת מועצות / עלי כל הארצות / דבריו נזכרים    ומדברו להב / ומכתבו רהב / כעדיי הזהב / ישורר בשירים    יגלה ענינים / צפונים וטמונים / והיו נבחנים / ככסף בכורים    והתיר נאסרים / ואסף נפזרים / והוריד נבצרים / ופתח נסגרים.        ",0,1,1,1,0,0
"   	 	 	    ידידי האברך המשכיל, טהר-לב ויקר-רוח כמו""ה  עמנואל סאלאווייציק ג""י  בהשלימו חק למודי הרופאים בבית-המדרש הרם בס""ט פטרבורג.     בלשון הוריך דבר אלי שמת  ואשמע ואשמח כי הן השלמת  חק למודיך, עמנואל, עתה;  ותשמח נפשי, אף עוד לא שככה  עד מברכות פי אברך אתכה,  עד לכל אגידה מי ומה אתה.         ",0,1,3,3,0,0
"   	 	 	     לא רק בעתונים, – בכל קרן זוית  מתוכחים על נאומי ר' חיים ור' דוד:    שניהם ראויים ליצג את הכנסת,  שניהם מעידים בזכות ולא בחסד.    הראשון קר־המזג, מתון ושלו  לשונו עצורה, והסערה – רק בלב,    הוא נואם ממש כפרופסור בקתדרה,  אלא שהבלט משהו מרך חוט־השדרה;    ואולם השני – לשונו אש לוהטת,  פעמים היא צורבת וגורמת שרטת.    משל לאהבה ארצית המונית  כנגד אהבה רוחנית, אפלטונית;    על כל פנים אין זה אסון וצרה  אם אחד העדים צעק צעקה מרה,    ותנו לו חפצו, יתרעם ויזעק,  מזעקה בצר לו – איש עדין לא נזק,    ותנו נא גם לנו קצת לקצף ולרגן  ולהתחמם לחמו של בן־גוריון.    היו ויהיו עוד עדים מתונים  ואל תרגזו לקצת החצים השנונים;    אמנם: מתון, מתון ארבע מאות זוזי שויא  אבל לבעל־הקורה מתר לכנס בעביה,  רצוני לומר: הענינים מאד מכאיבים  ופעמים אין לזהר כל כך ב“טון” וניבים,    וכל מה דעבד רחמנא לטב עביד:  המתינות של ר' חיים והרגז של ר' דוד.     הארץ, 14.3.1946       ",0,1,3,4,0,1
   	 	 	    חלוש מכה / ר'      חלוש מכה יחי בסעוד אלהים   … … … .סם   וכל-נגע אשר הוא מש…   … … … וקוסם.       ,0,1,1,1,0,0
"   	 	 	    מי כמוך     אל מי נמשילך? / ואין ערך אליך!    שמחת לבבות בפעליך – / נזכירה דדיך מיין!    בקעת אור, ותרץ / להרקיע דק בלי פרץ,    ואחר יבשת הארץ / הוציא לחם ויין.    רבית מאורים במעונך / ועוף וחיה במכונך –    והמכחישים עז קניניך / שכרו ולא מיין.    הכינות אדם בדמותך / ותשכינם גן חמדתך –    הוא היכל נעימותיך, / בית משתה היין.    משם הוציאם שובב, / להשיא האשה סבב,    כי היתה רכת לבב / ושכורת ולא מיין.    בוגדים היו לחרם / ונח נצל מזרם,    החל ויטע כרם / וישת מן היין.    רעים ברעה התמוגגו / ומגדל ועיר פסגו;    נשקפת עליהם – ונפלגו, / והמו כמו יין.    בחרת באב והודו, / נסיתו בבנו יחידו,    ואהבך בכל מאדו – / כי טובים דדיך מיין.    ילד נעקד תאומים / ובזקוניו ברך תמים,    וישם לפניו מטעמים / ויבא לו יין.    מצרימה ירדו בהמוני / וביאור השלכו בני,    וייקץ כישן אדני, / כגבור מתרונן מיין.    אלהים, הכבדת אזניך / משמע אנקת בניך,    וצורריך על פניך / אכלים ושתים יין.    ׳ידעתי, בצרות עמי; / התחזק, נאמן, בשמי,    ולך אל איש חרמי / וקח את כוס היין.    רעל מלאה בחמתי, / אודיעם עז קנאתי,    ואם לא ישלחו עדתי – / והשקית אותם יין.    בוגד, שלח בני / טרם ישכירוך חרוני,    כי הנה ביד אדני / גביעים מלאים יין.    נועץ תנין בעמיו / ויאמן בדבר חכמיו,    והקשו לבו חרטמיו / ויאמרו: ׳לא נשתה יין!׳    ׳עניו, מי שולחך? / אמר נא, במה כחך?    העזת לפני מצחך, / אל למלכים שתו יין!׳    זע תנין, בכחו צועה, / בראותו אותות רועה,    ויהי כשה תועה / וכגבר עברו יין.    רבה יללת לודים, / כי היו בכוריהם נכחדים –    וברנה יצאו ידידים, / תף וחליל ויין.    השלכת בים מצרים, / אחר נבקעו המים,    והיה כגבור אפרים / ושמח לבם כמו יין.        ",0,1,1,1,0,0
"   	 	 	     יעלת חן ממעונה רחקה,    אוהבה כועס –­ ולמה צחקה?    צחקה על בת אדום ובנות ערב    המבקשות לחשק דוד חשקה!    הן פראים הם – ואיך ידמו אלי    יעלה על הצבי התרפקה?    אי נבואה, אי מנורה, אי ארון    הברית, אי השכינה דבקה?    אל, משנאי, אל תכבו אהבה,    כי תכבוה – והיא אש נשקה!         ",0,1,1,1,0,1
"   	 	 	     לידידי מר-חביבי הרב החכם הכולל    עושה גדולות בקרב עמו, רב – כל מחולל:    מרבה חכמה בישראל לבלי בחשך יתגולל    ומרביץ בו תורה לבלי בעמים יתבולל;    ובתהמות הנשיה הוא צולל    ושם חשך מפני אור גולל    ומוציא יקר מזולל    ומגלה עמקות מימי המצוקות כעת    אשר נוגש מעולל    דכא לעפר נפשנו ובעמנו הסתולל –    זה דודי וזה רעי עד סתימת הגולל    הר“ר חיים יונה גורלאנד חוב”ק אדיסא והגליל    יעלה ויצמח כגן רטב ואל ייבש וימולל1.     ספ“ב, ביום ד' ז”ך תשרי תר""ן.       גם תפילתי זאת לא נתקבלה, כי למועד הזה בשנה האחרת בעמוד הר“ר חיו”ג על הבמה לדרוש ברבים בבית הכנסת, על פני כל אחיו נפל וכראש שבלת התמולל.                 (הערה ממוש“ק פ' זכור, תרנ”א.)  ↩           ",0,1,3,3,0,0
"   	 	 	    חרוז נגד הצחקנים      א.   מצחק בקוביה    ומכתו טריה,    ואחריתו שאיה,    יקלל בשערים.   ב.   יפזר ממונו,    ויוסיף על עונו,    ומורד בקונו,    בשבעות שקרים.       ג.   ויחשב כי ירויח,    לעולם לא יצליח,    ובימיו לא יפריח,    הכי ימיו מרורים.       ד.   וילך מעיר לעיר,    מקומו לא יכיר,    והוא עני וצעיר,    מדלג על הרים.       ה.   וישוב עד דכא,    בשבר ובמכה,    בפסח ובסכה,    יבקש הפרים.       ו.   וראשו פרוע,    ובגדו קרוע,    וגם רע ירוע,    לעצמו ולאחרים.       ז.   ויאכל בחפזון,    בלא ברכת מזון,    ולא ימצא רזון,    בענוי כפרים.       ח.   וכל אנשי ביתו,    יהו שנאים אותו,    ויעשו יום מותו,    בשמחה ובשירים.       ט.   עזוב בני ואל תלך    בחברת איש עכר נפשו,    חזק לבך אל גאלך,    והדבק בשם קדשו.        ",0,1,1,1,0,0
   	 	 	         ומדבר מום ואיש חיל / המיום יעשה ליל?        ,0,1,1,1,0,0
   	 	 	    ולה פי צפהֿ אלנחול [ולו בתיאור הרזון]     היונה או כבן־יונה ידידי / אשר הלך כאלו אין יכלת  שאלתיהו ושב החור ללחיו / כארגמן עלי בגד תכלת.        ,0,1,1,1,0,0
"   	 	 	     חתן חדה ושמח,    כי אל בעזרך,    ויצו לך שלום    מכל עבריך.    * *    אמרו אלי ימים    חדלו להרע,    כי אל בנחומים    פצה והביע,    וזמיר עדת קמים    ענה והכניע.    לכן רכב וצלח,    כי בעבורך    עשה אדון עילום    כלה בצריך.    במקום אשר תחשק,    דבקה והתחבר,    ואחוז בבר ונשוק    וחזק והתגבר,    מי זה לך עשוק    יעשק ויתעבר.    וצבא זבול שלח    האל לשמרך.    ויהלם הלם    מורה דבריך.    רב גילך כה עם    נאמן, ורד עם אל,    שם טוב מאד נעים    קם לך בישראל,    מזר ומצועים,    יהיה לך גואל.    הצץ כציץ ופרח    בימי בחוריך,    מבת כמו יהלם    תאיר חדריך.    הן הזמן ערב    לעשות חפציך,    לכן בישע רב    שמח קבוציך,    ושנתך תערב    מי זה יקיצך.    כי אותך משח    אל מחבריך,    ובעת מבוא מהלם    תמך אשוריך.    מלך אשר שמחה    אצלו ובמעונו,    יקרא שנת בטחה    לקנות שאר צאנו,    ולבן אשר שחה    לך, תשמע אזנו:    קום כי כבר זרח    שמשך ואורך,    וחנה ברב שלום    במכון דבירך.        ",0,1,1,1,0,0
"   	 	 	     למה זה תבכה ודמעתך על־לחיך    כי בנך גנב ממך מטמון כספך,    הטרם תדע משפט חכמי־חן:    כי מאז מעולם הגנב לכילי בן…        ",0,1,3,4,0,0
   	 	 	     קול קרא ממעמקים נגע עד לב שחקים    ונטפי דמעה מוצקים ברחבות ובשוקים    קול שועת בת עמי מארץ מרחקים  קול ענה משמי מעוני בקול הנשמע בסיני    סלו המסילה לפני אצא להושיע בני    קול קורא במדבר פנו דרך אדני  קול מבין שני כרוביו ומבין דהרות מרכביו    ומבין חצובי להביו הנשאים את כלי קרביו    קול אדני משלם גמול לאיביו  קול מחלים פניו במנחה ונסו יגון ואנחה    ואין צעקה ואין צוחה כי אם בשלום והנחה    קול ששון וקול שמחה        ,0,1,1,1,0,1
   	 	 	     ברכי נפשי את אדני  ברכי     אצולה מרוח הקדש    את שם    אדיר נאדר בקדש    אל נערץ בסוד שרפי קדש    אין קדוש כאדני  ברכי     ברה מנחלי בור נמשכת    את שם    בחרך לפניו ללכת    ברכת לפניו ובשמו מתברכת    ברוכה את לאדני  ברכי     גלויה ללב ונעלמת ממראה    את שם    גבה ושפל יראה    גדל מעשיו לספר כל פה ילאה    גדלים מעשי אדני  ברכי     דלה נשאת הגוף בלי משען    את שם    דלה על בלימה אהל בל יצען    דעה חונן לבני אדם למען    דעת צדקות אדני  ברכי     המתאמצת להחזיק בשוליו    את שם    המקרבך בהשתחויתך להדם רגליו    היותך לפניו ככל העמדים עליו    הנגשים אל אדני  ברכי     ועודה לחכם לבות בני אדם    את שם    ותיק השלחך למחית בשר ודם    והמקדירם בהלקחך ושבו ליסודם    ועליך יזרח אדני  ברכי     זכה בעד מחשכי הגוף מאירה    את שם    זהר העולם אים ונורא    זקף שערי צדק ויקרא    זה השער לאדני  ברכי     חיה בקרב מתים עצורה    את שם    חי העולמים נאזר בגבורה    חונן ומכבד מכבדי תורה    חן וכבוד יתן אדני  ברכי     טהורה כעצם השמים וצבאם    את שם    טוב לקויו אשר לכבודו בראם    טרם יבינו הבינם וקראם    טעמו וראו כי טוב אדני  ברכי     ידעת חפץ תמים דעים    את שם    ידע חפציך ומשלימם לרגעים    יורה חטאים ואולי השמעים    יזכרו וישבו אל אדני  ברכי     כבודה בת מלך חשוקה    את שם    כבוד מורך מצוה לא נפלאת ולא רחקה    כה תעשי חסד משפט וצדקה    כי באלה חפצתי נאם אדני  ברכי     לבשת חיים ומתקדשת מפגרי מתים    את שם    לבש קדשה וקדשים לפניו משרתים    למודי שבחו תמידים ולא נצמתים    לעמד לשרת בשם אדני  ברכי     מתפארת בקרבת אלהיה תתהלל    את שם    מרומם על כל ברכה ותהלתו מי ימלל    מהלל שמו ואתו כל הנשמה תהלל    מדי עלתה בבית אדני  ברכי     נצבת על מלכה לעשות מלאכתו    את שם    נשקף על ארץ ממכון שבתו    נכנים מלאכיו לעשות כל דבר בעתו    נשאי כלי אדני  ברכי     סבלת אברים על אברת רוח חיה    את שם    סעד עולם בעמודי עצה ותושיה    סוד צדיקים יסוד עולם והיה    סומך צדיקים אדני  ברכי     עטה הוד והדר תתאזר    את שם    עשה אשר חפץ ומקים אשר גזר    עריצים ייראוהו ואמר כל נעזר    עזרי מעם אדני  ברכי     פנינה פנתה לאלהיה מסלות    את שם    פעלך לשמו נאוו תהלות    פנה אל תפלתך ברוצך לחלות    פני האדון אדני  ברכי     צורת שכל בחרט אנוש נתונה    את שם    צור מכין עולם ואין קצה לתכונה    צדק יקראהו ואמונה    צדיק אתה אדני  ברכי     קרבת שדי אשר מחזהו תחזה    את שם    קדוש ומקדש בפי כל חזה    קדשים יקדישוהו וקרא זה אל זה    קדוש קדוש קדוש אדני  ברכי     רדפת צדקה על עקבות אלהים    את שם    רכב שמים לעזרת כמהים    רמים יעידוהו ויהודוהו גבהים    רם על כל גוים אדני  ברכי     שכנת בתי חמר ויסודה בשחקים    את שם    שנקדש בשבע כתות צדיקים    שמורים מכל טנף ומכל חטא מנקים    שם יתנו צדקות אדני  ברכי     תלויה בימין עליון ונצורה כאישון    את שם    תמים דעים ברוך בלב ומברך בלשון    תכן נשמות עם האור הראשון    תחלת דבר אדני  יחיד השיבנו ומבור דלות העלנו    האמר לחרס ולא יזרח באורך נהלנו    שמך מלכותך וכבודך אל נסה עלינו    אור פניך אדני.         ,0,1,1,1,0,1
"   	 	 	     לאטם  כנחשים מבהיקים,  התפתלו הימים ארכים  לפנינו.      מאום לא עשינו,  אני, אתה והיא,  לצדם עמדנו  ונרא אך מחרישים.      ככה ארכו בנו החיים.      וכי האפילו לרגעים –  הן הפילו המחזות העוברים  כל ברקי צבעונים  באפלנו.      עתה כבר קרב הלילה הארך  אל פתחנו,  עוד רגע יתמהמה בצעדו  ורואה, אם נכון לבנו.      כן-הוא!  סלינו מלאנו כל מראות העולם –      רב לנו!  עתה כבר נוכל רדת  אל מימיך האפלים,      הקרירים.      כי ככה ארכו בנו החיים.        ",0,1,3,4,0,0
   	 	 	     יקרך עד עלי תעצמך    יחו אמרות אמרות טהורות  הצבת גבולות    לצבא מסלות    בעוד יומם ולילות    מהודך אצולות  דברך דור לדור במרומך    דבר גבורות ונצב לדרות  ויודו עבדים    גמלתמו חסדים    וכחכי גדודים    הפרש מצודים  בכורך יחכה את שמך    ליום עברות לעזרה בצרות  דבר טוב עליהם    והמון געליהם    הסר מעליהם    ותקע אהליהם  בעירך וענה בשלומך    ברב בשרות שלום כנהרות  הוד עטה כשלמה    עשה עש וכימה    ובסהר וחמה    מאיר לאדמה  באורך נר לכל עולמך    וכמנרות התקנת מארות.         ,0,1,1,1,0,1
   	 	 	     אמר אל מי יאו לראות תמונה    לירח ושמש במענה    ימהר לחזות עפרי אהבים    מחברים בכפה רעננה    להוד זה חפרה חמה ונגד    מאור זה מה מאד בושה לבנה    לחברתם אדמה לבשה גיל    ונשמע מלשון אלם רננה.         ,0,1,1,1,0,1
   	 	 	     ירחם בך יתום אסיר תקוה    ולבו בגחלי העני נכוה    יחכה ונפשו מחכות דוה    ויחלם בשובך את-שבות חילך כאסיר פדות חלם  המון רחמיו יעיר לבן-צעיר    בטרם חפץ האהבה תעיר    הקולך בני זה בין בני שעיר    כאוב מאדמה אשמעה קולך וזעקת כפיר קולם  והיה ביום תגמול ושלומים    להפליא עשות בינך ובין עמים    אנפף מטר נקם וטל רחמים    רצוני וברכתי יהי טלך וזעמי יהי טלם  דברי לך נאמן ולא ישנה    אשר סוררים הרסו אני אבנה    התצעק וצפה לך בקול יענה    אסיר איביו קומה ראה צלך אלהים וסר צלם  הטוב אמרך נואש ואל עזרך    ותדאג עלי שברך והוא שברך    מעט קט ותשמח בערך נרך    ימי אבלך שלמו והיה לך אדני לאור עולם.         ,0,1,1,1,0,1
"   	 	 	     הלילה ליל-קיץ, הלילה ליל-תכלת,  ושנינו הולכים ועוברים.  ותלויה בך עיני, ועינך בי תלויה;  הכוכבים מציצים ודוברים.      הלילה ליל-תכלת, הלילה ליל-קיץ,  הרחובות ישנים ושוקים;  אין קול, רק הצעדה, רק אחת ואחת.  אין מראה, רק צללים כענקים.      הרגעי, הילדה! הרגיעי בך רוחך,  פחי בפקפוקים עד-תמם;  הן ישן אביך, הן אמך ישנה –  ואלם הלילה ודומם.      וחרש נפטפט. ראי-נא, הדין  הזקן מתנהל והולך  בכבדות בכבדות עם-ספרו בידו –  מה-פתאם תשביחי את קולך?      הזקן לב טוב לו ודבר לא יגיד,  חלילה ללשונו כי-תכה –  הרגעי, הנערה, ושמעי מה-יפה  שוקק הנחל ומפכה.      הזקן מתנהל לרחוב בית-הכנסת  שם לומד הוא תורה בלילות,  ועמו לוקח הוא שמה סודנו –  אל ספקות לך, נערה, ושאלות!      וקובר הוא שמה בלאט את-סודנו  בעמקי תחתיות הספרים;  וספרים1 כאלה לסוד כסודנו  הן-המה מבחר הקברים.      ומני הספרים אז יעוף סודנו  ולגבהי השחקים יגיע  ועד כסא-הכבוד, – והיה למליץ  לנו בשמי הרקיע.        במקור המודפס האות ס' אינה מנוקדת (הערת פב""י)  ↩           ",0,1,3,4,0,0
"   	 	 	     אל בית המלך / לבוא נקראתי    רעדה אחזתני, / כי פיהו מריתי,    אדני, שמעתי / שמעך יראתי!        במה, יחידתי, / להתנצל תוכלי    יום על כף מאזני / המשפט תעלי?    מה תלוני? ואל / בידך שם כלי    להיטיב – ותרשיעי, / בהבל תהבלי,    בלבך לא תחשבי, / בשכלך לא תשכלי    לאמר: מה זה לי / ולמה נבראתי?        רצית ללכת / אחרי תאותך,    תתענגי פה ולא / זכרת אחריתך –    יום אל יפרידך / מעל גויתך    ואל חיקך ישיב / תגמול פעלתך.    כי בספר רשום / חקוקה אשמתך –    היום לעמתך / נתיב תם הוריתי.        הלך דבש ראית / בגוית אריה,    אכלת ותטמאי / ולא אמרת ""איה    אלהי המשפט, / יום יאסף גויי    הארצות לדין / והמתים יחיה?""    ותאמרי בלבך: / אולי לא יהיה –    אדרש מאויי / לבי ובריתי.        מראות עיניך / בשאול ישליכוך,    ותאוותיך לד– / רך רע ידריכוך,    לא יועילוך, אבל / לתפת יוליכוך.    מקום גחלי כידו– / די אש יחשיכוך.    תנחמי ותאמרי: / אוי כי נטמאתי!           ",0,1,1,1,0,0
"   	 	 	     הקיפו כצר הרי הרים של עבים נזעמים לשחקים,    ואפל האפק הרם על ראשינו כי נטה היום,    ומרחב־יה צר, ולא היה בחללו די אויר לנשום,    ונדמה: לא ישוב עוד שר־של־האור את ממלכתו להקים;    ונדמה: נמסר העולם לעד ברשות שטנים־ענקים, –    אזי, מבעד למפלשי־זפת, התגלה כליל־תם    וילחש לי כוכב צנוע, כוכב־פז נשקף מרום    בהדר, כבשרה משחקים אחרים ואחרים אפקים. –    מה־יהמו, מה־יחמרו בשעה זו גלי ים־זדון, ים־שנאה!    שור! פשוטות־הזרעות תעמדנה שם רבבות אמות על חוף    ובים־דם טובעת אמת אשר שונאה עם אוהבה ענה.    ושטנים־ענקים ממשלתם כבר פרשו גם על האין־סוף…    אך בטח: עוד החלום לישעיהו קבוע ככוכב במרומו,    ודורך בשלות־נצחון על גלים זדונים, הדומו.   יוני, 1918.       ",0,1,3,4,0,0
"   	 	 	       דביר הקסם, יער רם!    בין לבניך שוב קטנתי,    שוב בת גיל ליונקותם    ילדותי, לבנת כתנת היא.    מן הנחל דמות פני מי    לי נשקפת כמו מצהר?    זרוי אבק פרחים חטמי    כחרטום גוזל לצהב.    על הנחל קרח צף,    בו צלמי נתקל בכח.    גח מבעד קלפת ביצה    אנכי היום כאפרוח.        ",0,1,4,4,0,0
"   	 	 	     דומם כמות וכציון על קבר    בחדרי הצר ישבתי בעצבת,    לבי בי נשבר שבר על שבר,    לראות את עניי המר לי ממות.    מה אכל? מה אשת? בדאגה קראתי,    המיתני נא אלי, ואל אראה ברעתי!  עוד יומי אקלל מיגון ודאבה,    עוד אקוץ בחיי, אבחר בשחת,    פתאם בת שירי אלי התגנבה    וקסת הספרים אלצתני לקחת;    אז שדוד נפלתי בזרעות שירתי,    מה מאשר הייתי, מה שפרה נחלתי!  שרתי עם אראלם, עם אלפי שנאנים    וכאחד מהמה בעיני הייתי;    מערגות הבשם קטפתי ששנים    וחרוזים על שירי אתם שויתי,    מה אכל, מה שתה למאשר כמוני?    קראתי בחמי ובגבה וגאון,    הבמלאך אל עליון תשלט יד עני,    לענות את נפשו ברעב וצמאון?!    שכחתי מחסורי והוא עזבני,    בת השיר לי ולבת שירי אני…      והנה בת שירי פתאם עברה,    דלל המעין, עין המחשבת;    אז דאגת מחסורי לשוב נמהרה,    אין ששון, אין ענג, רק רוח עצבת..  לא מלאך, לא שרף ולא בן שמים,    רק בשר אנכי קשי יומי הראני;    לי טחנות בפה, בבטן מעים,    גם שפקן תדרשנה מאדונן העני…    אויה, קראתי, מה אמלה לבתי    הן חלם בהקיץ בתבל הנני;    יתרוני חסרוני שירתי הותי,    כי תרמית עינים תמיד תראני.  אך לו חסרתיה, מה מאשר הייתי!    בשער השמים לא הלכת לשוח,    מחסורי בקשתי ובשלוה חייתי-    אך עתה אני עני ורכב על רוח…    ביאליקסטאק, בחדש שבט, תרל""ח       ",0,1,3,4,0,0
"   	 	 	     למי אוצרות קרח  ולמי עשר מכות  ולי שבע בנות  ארכות ודקות.  האחת היא גרושה  עגונה משנה,  השלישית אלמנה  וכרסה בין שניה.  הרביעית בוגרת,  החמשית ירוקה,  הששית מינקת  בארץ רחוקה.  והשביעית מפקרת  ומוטב שתמות –  וטעמן של כלן  כריר החלמות.         ",0,1,3,4,0,0
   	 	 	     “מדוע הזקן בלחי האשה לא צומח”    – כי לא תוכל לחשות בכל־עת הגלח!        ,0,1,3,4,0,0
"   	 	 	     דומם יפוח עלי סתו  וירעיד את נימי.      נפשו הכהה  תזל כבדה אל עיני  ותעציבה.      צליל סגל, חשאי,  יגוע לרגלי.      ויהי סתו, סתו.     וינה, 10.10.1916       ",0,1,3,4,0,0
"   	 	 	    ה   יש אשר ילד רך, בשחקו ללא רע,    יחבק ספר עב, — וקרא בו אם לא ידע,    כה מהר יפתחנו במשובת יד חרדה,    וינער גויל וגויל בעודנו משתעשע.    אך פתאם, כאלו כבדו מחידת-לב נסתרה,    שתי ידיו על הספר בעצב הן ערוכות,    קטן אצבעותיו נאחז ברשת כתב תהפוכות,    ובעיניו כאלו קפאה תוחלת לא-נפתרה.    רק רגע אחד יחלף על שפתיו צחוק מנצח.    וכבר הראש הקט יגע אט צונח    ובלחש-תלונה אחרון הפה הסגור נדם;    וכבר, בטרם נרדם הילד עד ארגיעה —    בלי-משים את הספר יד-מי בלט הוציאה,    והנה תם המשחק כמשחק חיי-אדם.   1918       ",0,1,3,4,0,1
"   	 	 	     אני עם עצמי ואני עם כלכם,  שרפה חלקתי, אך מאסתי רגון;  ועם יבולי, הכולל יבולכם,  אני מנסר בין שדמות היגון.    לא אחזתי מגל, אך מששתי ביד  כל אלמה ושבלת צנומה;  ומן הגרנות והדיש המעט  גם לשטן עוד הפרשנו תרומה.    ועוד בגבעל השרוד, החרוך  תקענו כתקע עם חג בחליל  להודות ולזמר על הנוף הברוך  לאלהי יהודה, השמרון, הגליל.        ",0,1,3,4,0,1
   	 	 	    כתובת: ויוסף המשורר דון וידאל בנבנשת שאת משלו   דלה תמול היתה כמתאבלת / לבשה שני תולע וחור ותכלת    אדר יקר תעטה ואתמול לבשה / קדרות כאלמנה וכמשכלת    היא האדמה דמתה בימי סתו / אשה אנושה מבלי תוחלת    דמתה ליעלה אוהבה הרחיק נדוד / ותעביר עדיה כמתנצלת    כי נע ונד שמש צדקה מעלי / ראשה והיא מן הכפור נבהלת    יבשו עצי עדנה ולשאת כל פרי / לא מצאה עזר ולא ממשלת    יבשו שריגיה וידמו מחלפות / שיבה ובם לא נמצאה תועלת    עד הסתו עבר והלך לו וה / -שמש בחיק טלה ושור אוזלת    ויהלך הלוך וקרב יום ביום / לפקד אדמה בעדו אמללת    אורו באורו פאתי תבל וכל / חלקה לבושי אלמנות שוללת    היתה אדמה לו כאשת חן והוא / בעל נעוריה ולו נבעלת    הרתה וילדה לו ילדים ועלי / חיקה סעפי ההדס גומלת    ילדה ילידי חן שתילי הוד כעין / רמון ושושנה וכחבצלת    גפן סמדר נתנה ריחה לכל / עובר כאלו היתה רוכלת    ריחה ישובב לב שבורי לב ובה / נפש עצובה נראתה צוהלת    היא קדחה אש אהבה בלבב מתי / חשק ותוך רוחם כאש אוכלת    רוח ידידות נהגה רוחי אזי / ולגן אגוז ירדה ושם אוהלת    בינות שדי חמד בחברת אוהבים / משתעשעה נפשי ובם נדגלת    חברת בני לביא עטרת כל צבי / כי היא בנעם מעשים מכללת    אולם בראש כלם יהוסף קראה / מפיו סתום חכמות תהי שואלת    תשאל דבר בינות באופן מחנות / חמה ואיך נעה ומתגלגלת    או איך לבנה תהלך חדשה ואיך / תוסיף ואיך תגרע ואיך נאפלת    תשקיף בתחתונים ואיך ישתלשלו / מפאתי עליון כמו שלשלת    עודה מדברת לפני שלחה / שירה במתת שוא כמתהללת    מתפארה לאמר בידי כל נאות / השיר וטירותיו אני חוללת    ואשמעה קולה אבל לא אאמין / אכן חשבתיה כמתגדלת    אם נתנה ידה ליודעי הזמיר / גזרה קצתית היא ולא כוללת    ואומרה אשיב לקולה פן תהי / נפשה גאון שירי זמן זוללת    אך נועצה נפשי ודודי אמרו / לדבר מתי שיבה היי סובלת    ועצת משלם בן שלמה שמעה / ולפושעים בה נקראה מועלת    תוקיר ימי שיבה כמצות אהבה / ותהי לפניך כמתנפלת    תטש כלי מדון ושלום קראה / בשמך וכל קנאה וריב בוחלת    על כן ברוחה היתה מושלת / ומשל ידידות נגדך מושלת          ,0,1,1,2,0,0
"   	 	 	    תוכחה (ליום הכיפורים)   אל נאדר בקדש / צוה אנשי קדש    להתענות יום קדש / בעשור לחדש.    בצאת כהן לאל עליון / לאוהבו – קדמו בהגיון    ברכה, אותו בשר, / ויתן לו מעשר.    ראה תם חלומותיו / ונדר פצו שפתיו:    מה תתן משלך – / עשר אעשרנו לך!    הזהיר האל עמו / לכבד כל מכבד שמו:    תן להם בשנתך / כל מעשר תבואתך!    מעלת עבודת גבוהים / ומשרת בית אלהים    למקטיר קטרת, יסר / מעשר מן המעשר.    חקים צדיקים שם / בכל המעשים, ומכסם –    לתת לשם ברצון / מעשר בקר וצאן.    זמן בקר וערב / חי ותבואה לקרב –    כבש לעולה שרפה / ועשירית האיפה.    קוו, נגועים, לצורכם / ועוד יאצר לכם:    קחו כנורות ושוררו, / בנבל עשור זמרו!        ",0,1,1,1,0,0
"   	 	 	    לנשמת הרוגי אוקרינה     דמנו ינקמו, ינקמו! ורסיס    ארגמן הקדש לא שוא ירטיב ארץ!    אין אזן סופגת ענות-האלמנה,    אין עין קולטת תמרורי-אנוסה    ומנחם לתינוק גם אין –    ונקמה בארץ עוד ישנה!        אנחנו קטנו! אנחנו לא נעל    עליכם בקרדמות לבקע ההרות    (כמעשיכם אתמה), לא נשרף עליכם    את-גגות בתיכם, ובמטות של ברזל    לא נרץ גלגלות תינוקות,    עד-אם לא שרשתם בידכם החזקה,    עד-אם לא טאטאתם בכפכם הטמאה    את-צלם-אלהים המרחף עלינו    את-רשמי אצילות-הרוח מקדם    ויקר-רוח דורות נדיבים    אספנו, מסרנו ללבבות בני-אדם,    פרורים פרורים, ניצוצות וזיקים,    במאות של יובלות ובמאות של דורות,    שהקימונו בנזירות ופרישות    ובעל של עשרת הדברות.        אותנו אל תיראו, תרעצו! לא תחתו    מסיעת הכלבים אבוסי-בשרינו,    מעדרי הזאבים פטמתם בפגר    במעבית יערכם הבסימים.    ועמקכם בהדר עשבי קטיפה,    וערבותיכם – מרחביה מוריקה,    וקמת שדותיכם, העוטים בול זהב,    שדות-בור מעלפים ספיח וסיראות,    ומרחק דרכיכם ופרשותיהן,    גנתכם הריחניה, –    כל-מקום ומקום שם נפלו פגרינו,    גל וגל – חנוקינו, טבוחינו,    ואותם הבורות לתוכם השלכתם,    כהשלך איש רקב ופרש, בני-אדם    כפותים לקברם בם חיים, –    אם העלו אלה ורדינות מורידות,    צפרן-הבשם המסמיק כתרתו,    אדני אדמדם והפרג הלוהט, –    לכם מאום לא יאמרו, לא יאמרו מאום!        מרבדי רקמתם רות-דמים    בכם לא יעידו ובפעליכם,    מהם כלילים תתנו בראש שגלותיכם,    ושפעת גוניהם יענדו דגליכם,    ויחיו נסיכם המנצחים.    אותנו אל תראו    ושלו, כלבי-דמים!        ואולם – – –    דמנו יחדורו ובאו בכם    והרעילו יסודות כל-ישכם,    וספגום עיניכם הקרות כתנים    ולבבכם הקשה מגוש של רחים,    רמ“ח אבריכם ושס”ה כל-גידיכם;    ופשו בציבי רקמת שריריכם,    וענו כהד, וכהד מפי הד    וכבת-קול של בת-קול – תאיכם…    ואתם לא תדעו!        יום יום ימלאוכם, יום יום ירעילוכם.    יום יום יקשה לבכם, יום יום תתאכזרו.    כל-פגר תוסיפו על רבבות הפגרים    יאדירכם לתתם נוספות,    אנחה חדשה בגללכם כי באה    כי תחריש אנחה קדמתה…    ואתם לא תבינו –    עד יבוא יום נקם,    יום שלם גם לנו!        וסאת פשעיכם תמלא…    ושפכתם כל-מררות הפתנים בלבבכם    ומעין ארסכם המפעפע,    העפוש הממלא נפשכם,    והריקותם אותם על-כל-סביבותיכם,    ויוצאי-חלציכם הם יירשוה, –    ואז יבוא יום הדין!        יום תתקע פגומת מאכלתך בגרון    אחיך בן-אמך ותשחטנו,    כשחטך בחצרך ובמגרש הכפר    את-בחיר-חזיריך בערבי-פסחיך,    ואזנך קולטה בנחרת גסיסתו    מתענוג של חג ונגינתו.        יום נקם!    יום בנך ימרט זקנך הפך שיבה,    עליך יניף אגרופו הקשה,    ומלא לועו, לוע בהמת-אדם,    יקרא לך: נבל!    קבל-עם וקבל-עדה יקראך.        יום נקם ושלם!    יום תתגל ככלבה חצופה בעונתה,    ושכורה משכר מגמגמת בלשונה    תשיח לך בתך אשר אהבת    את נאפופיה…        זאת תהי נקמתנו!    ותחי נקמתנו –    ודור ינחילנה לדור! – – –       אודיסה 1920       ",0,1,3,4,0,1
"   	 	 	     בלעם הרשע בבלועי השאול    הלך לבקש אתונו “המו”ל"";    עינו שתומה, חשך ימשש,    כאיש עור הדרך במקל יגשש;    לבו נשבר בקרבו, גדול אסונו,    הדבר אין בו, אבד אתונו!    ""אתוני! אתוני! בקול מר מילל,    ""איך? איך? נפשי אותה לקלל    ישראל עם חרמי, העברי    שנאתי, ולכלותו מה שברי?    הוי צר לי צר! קרני אסון!    קלל לא אוכל בלעדך, האתון!    וישמע השטן את הקול    ברעו: “איה מקום “המו”ל”?    ויבא לעזרת בלעם הרשע!    “לך לך”, אמר, לארץ החדשה,    בעיר ""די-טרויט שם תמצאנו,    אתונך, בן עיר חי, חי עודנו!    על “דור-בריון” הוא מולך בכפה,    מחבל כתבי פלסתר וזורק טפה    של רעל בם,של מים דלוחים,    ועל עם ישראל התוליו סרוחים!    וכי תשאל לשמו, וענה הקול:    “פורד” האתון, אני “המו”ל""!        ",0,1,3,4,0,0
   	 	 	     יונת רחוקים נגני היטיבי    ולקראך טוב טעמך השיבי  הנה אלהיך קראך מהרי    השתחוי ארץ ושי הקריבי  ופני אלי קנך לדרך אהלך    ציון וציון בעדך הציבי  דודך אשר הגלך לרע פעלך    הוא גאלך היום ומה תריבי  התיצבי לשוב לארץ הצבי    ושדה אדום ושדה ערב הכאיבי  בית מחריביך באף החריבי    ולאהבך בית אהבה הרחיבי.         ,0,1,1,1,0,1
"   	 	 	     מה רב הענג הצפון בנשיקות שפתים  עת התלכד יחדיו לבבות שתים [שנים],  ועינים עורגות נשואות ברב-תשוקה ותאוה, –  אז רק אז יגדל כח האהבה  ושפה אל שפה תתאמץ ברב-כח.  מי יתנני להתענג ככה מאין מנוח.  ועת פנים אל פנים חברו  והידים אחת בשנית נקשרו  ולבבות שתים בעז דופקות  וזרועות סוגרות וחובקות, –  אז כל לבב ימס כדונג,  כל תאוה ראוה רק זה הענג.  ועת רוחי בי ימוג בה לצקת,  עת נפשי אל נפשה משתוקקת,  וגם היא בת-עדן אלי תביט בתשוקה, –  האח, מה אז הנשיקה מתוקה!  ומי יוכל לתאר בנפשו, מי יוכל לדעת  איך ארוה עסיס עת ידי על לבה נוגעת.         ",0,1,3,4,0,0
"   	 	ימים ונהרות 	    (מזמור שיר)   ארץ שבעת העמים  כגן יי נטיה,  מחלב נהרות וימים  תינק תשתה לרויה,  הירדן בגלי גאונו  לים המלח תוצאותיו,  ונחל קישון בשאונו  לים הגדול זרמותיו.  ארצנו ארץ פוריה  עין יי עליה.       מקהלה:   כי הוא על ימים יסדה  ועל נהרות יכוננה.  נחל קדרון, השלח  מימיו לאט נזלו,  לעמק יהושפט בכח  קדם אז נפלו,  עתה יבש מקורו  נחרב מעין זרמתו,  כעין עמי נדעך אורו  נסתם מעין דמעתו.  ארצנו ביד אדוני  ובנאדו שם דמעותיה  כי הוא על ימים יסדה  ועל נהרות יכוננה.  הים הגדול בלשונו  כנחש ילחך חופיה,  ועל שכם גלי גאונו  אניות יביא אליה.  ארצנו ארץ רכלת,  גוים ינהרו אליה.  כי הוא על ימים יסדה  ועל נהרות יכוננה.  מים כנרת בשאון  הירדן יצא בגפו,  מימיו לא יתערבו, ובגאון  יפלס נתיב לאפו.  כדמות עמי הנודד  בין לאמים יתישב,  ובכל זאת בודד,  בגוים לא יתחשב.  ארצנו ארץ האבות  יי ישוקק תלמיה.  כי הוא על ימים יסדה  ועל נהרות יכוננה.         ",0,1,3,4,0,0
"   	 	 	     בליל זה ליל אפל, ליל חשכת-תהום    זרו לו סהר ונגהות,    כענקי בלהות מתנשאות ברום    שטות-השדרה הגבהות.        בליל זה המון פלאי-פלאים וסוד    תבל מלאה ומלאה,    מביט האפל – מורא והוד –    באלפי רבבות עין-רואה.        בליל זה באשון עמקי ארץ ועל    “יש” אדיר נעלם יתנער,    בליל זה מר יאנק, מר ימר הגל,    יהבהב אור תועה ויאר.        וחרש יתלחשו העלים על בד,    קולות נעלמים יקראו,    בליל זה בערפל על הרים כי רד    גרי אשמנים יתעו…       אודיסה 1895       ",0,1,3,4,0,1
"   	 	 	       כה הראני זכרוני הכמה    את ארצי עם שדמותיה הטלולות.    בקיטור המתאבק על אגמיה    נאחז מולד־הסהר כקמע    לשמירה מפחד בלילות.    בין קני גמא ה“קלפה” מסתתרת,    בבצות מבצבצים אורות מתעים.    על חרבות רחי־הרוח מכרכרת    כרכורים כת ליצנים מפקרת,    מטילה אימה על עיר ומתים.    תחת אפל שחחו בתי־חמר.    כנוצה מכנף תנשמת השלך הס.    רק הדלי על פי הבאר יביע אמר:    שריק־חריק על יום פנה כצל של תמר,    טיף־טיף־טיף על דוכיפת־הפז.    בא הרוח מכרבל בלבוש תכלת    ונושא אל סף ביתה שירת הבאר.    היא קמה ביעף, קופצת מבהלת,    אוחזה כפת מנעול הדלת    ולוחשת: בוא, דודי, מהר!    שוב היא נכח אש האח. בברק רמץ    בוערים בנשף תלתלי זהבה.    היא שופכת לקדרה גריסים, עוד קמץ –    בשבילי. הוי, ילדתי, התאזרי אמץ.    גזרה היא ואין להשיבה!    כי לא אחז את ארצי, את תכול שמיה,    לא יראוני גם עיניך הכלות.    כה לחי! תהי לך לנחום זורח    החמה יומם, והמולד – קמע    לשמרך מפחד בלילות.        ",0,1,4,4,0,0
"   	 	 	     אחי הצעירים,  בני ציון היקרים,  הלומי מני אור, מאויר ההרים.    להובי מבטים  ודקולי הקומה,  אשר המיתכם, המתוקה לי, דומה    להמית גאותם  של גלי אגמים,  ושפתכם העברית – כגחלי רתמים    תמיד מלבות,  לוחשות, בוערות;  מה אהבתי אתכם, נערים ונערות,    כי אריח בכם  מרחבי המדבר,  אך גם ריח גנים וסוד שיח ניד בר.    אם שלום אהבתם  וחיי חפש רב  אך ידכם גם לחרב למדה ביום קרב;    ובשלחי אליכם  ברכתי ושלומי  בשום חג לבושי או אם אבל גלומי –    הן ידע אדע,  כי כשם שמחר  השמש יעלה על צמרת והר    בעיר האלהים,  בירושלים העיר,  כן יפציע הודכם ויפז ויאיר    את חיי ישראל  מבחוץ ובפנים  וכל עיר וכל כפר שבדמינו נבנים.        ",0,1,3,4,0,1
"   	 	 	     כי אכלתי מפתי,  נשרו הפרורים.  מיד קפצו, מיד קרבו  שלשה דרורים.      אחד לקט הפרורים  אצלי מן הסנדל,  לקט־לקט לו די שבעו  והתעופף אל על.      קרב מיד השני,  תפס פרור שמן,  ועף וטס מהיר־כנף  להביאו לקן.      רק השלישי, רק השלישי  פחד להתקרב,  הביט בלאט בפרורים,  הביט בהם רעב.      הגשתי לו פרור אחד,  הגשתי לו שני:  ""בוא נא, בוא מהר וקח,  בואה, טפשוני.      קפץ הצדה אז הדרור,  מרעיד מפחד רב,  פתאם נשא כנפו קלה,  ולא חזר, לא שב.          ",1,1,4,4,0,0
"   	 	 	    בשעה של קדרות /       הנה הנך, ציון, על חרבות קדשיך    ובהוד זה חרבנך הגא!    איך, חלומי, הנהדר, הקוסם?    חלום חלומותי איה?       אנכי חלמתי: אל מקסם הדרך    ומקסם הדרה הרך    אחדש כנורי, אמריאה דק שחק,    ובמשנה-און לבי בי יך…       מי העיב כנורי? מי הקדיר זך שירי?    לא אדע – ואם אדע, מה בכך?    לא לי ברק עיניה, חלום לילותיה,    הקסם על פיה יפרח.       עדין היא אתי, על ידי נצבת,    ולבה הקטן לא כאן…    הוי ציון! הוי ציון! אך סלעים וטרשים,    ושממה ללא יער וגן!      ירושלים 1932       ",0,1,3,4,0,1
   	 	 	     ישנה בחיק ילדות למתי תשכבי    דעי כי נעורים כנערת ננערו    הלעד ימי השחרות קומי צאי    ראי מלאכי שיבה במוסר שחרו    והתנערי מן הזמן כצפרים    אשר מרסיסי לילה יתנערו    דאי כדרור למצוא דרור ממעלך    ומתולדות ימים כימים יסערו    היי אחרי מלכך מרדפת בסוד    נשמות אשר אל טוב אדני נהרו.         ,0,1,1,1,0,1
   	 	 	     עפר אשר הציץ לפנינו כמו– / שחק וגביע בידו העלה  ונחזה סהר חצות ליל ואת– / כוסו כאלו נר בידו העלה.          ,0,1,1,1,0,0
"   	 	 	     פסח מדכים בארץ…       לכאורה, הימים כתקונם:  היו ימי ערב-פסח, והיו פני חמה מסבירות    לכל ברואיה; וגשמים מטפטפים תכופים וצפופים,  פותחים מתוך חיוך חמה וגומרים מתוך חיוך שמש. [5]  אי מזה נדחפו באו ריחות מריחות משנים,  ריחות עדינים-עדינים מערב לערב גברו,  קשה לעמד עליהם, רכים ונוסכים חלומות  על קצות מרחקים ירקים רוחצים במכחלות עם שמש,  פנות חבויות של צמחים נפלאים וזרים מתפנקים. [10]  ורוחות עליזות-קלילות, רוחות-קנדסים חמימות,  מעשי שובב בידיהן, התחילו מרדפות עננים  קלים ורכים וצחורים, פחדניים קלי כנפים;  דלקום מדרומית-מערבית לפאת קדמה מזרח השמש,  כאילו אין להם עוד שום דבר בעולמם הנהיר, [15]  סיעות סיעות דפקו, כעדר רחלים נפחדות;  וערב עם נשף חרישי קבעו מקומם ועמדו  תבנית הכנף האחת של צפור-אגדות ענקית,  מני קצה השמים עד קצה השמים לרחבם,  תחלה לבנת הנוצה, אחר מורידה, ענברית, [20]  זעפרנית, חלודה, וסופה מתכילה-אפרה;  או שהסיעו עב-ענן אחת קשת-רגל וכבדה,  שחרה-מתכילה באמצע על קוצות אפרות-כעורות  וכל פאותיהן ברותחים, המעלים קצף-קצפים.  וכשהתחילה זוחלת, התפשט והגול-הפרש, [25]  תפסה את כל הרקיע כיריעה אחת מאפירה,  עד שנמסה ופרצה ארצה בגשם נדבות –  חומה נטויה באלכסון, שוטפת, רוגזת, רועשת,  פתחה מתוך העלטה וגמרה מתוך חיוך שמש  במפלשי עבים קרועים ובמראות שלוליות קרירות. [30]  עמדו הבצות מחכות לקבול רגליהם של פעוטות,  והאדמה הספוגה מי-ברכה הזדרזה להתיבש,  נעשית רכה מתפשת כנגד הרגל הנעוצה,  כאומרה: בנים חביבים, הרי אני כאן לפניכם  עפר תחת רגליכם, התהלכו כטוב בעיניכם. [35]    פסח מדכים בארץ…       לכאורה הימים כתקונם:  פתחה בפסוקי זמזומה דבורה זהבהבת שקדנית,  צרעת-דרכים רוגזת וזבורית קשת-כנף נוהמת;  ואותו שאון של פסח כשר והמלתו [40]  עולים בעולמם החמים של בקתה ובית יהודי,  אשר יש בו מרשרוש המצה היבשה בסדין  תלוי על גבי יתוכים, שנשא מבית המאפיה  ונכנס לחדר העומד ומחכה בטהרה וקדשה;  לחש-לחשים של מגהץ-הברזל הפגום ויתר [45]  כל כלי-ברזל, לרבות פצצות של ברזל-הסיגים,  פלטת מלחמות-קרים, ברגזם ובהעלותם  קצף ברותחין שבתוך חביות וגגיות לכשרם;  קריצת-חריצת אבנים, מלבנות וטורחות בשפשוף  קרשי שלחנות ושרפרף, קרנות מגרפה ויתוך, [50]  עוברים בזרם של מים וממרקים החמץ של-חלין;  צלצול צנצנות צמודות צמד לכליל אחד צנפה,  כליל אחד: כל כלי הכסף וכל כלי-מתכת למינם,  אשר מבעץ – הבעץ החור, ואשר מנחשת –  נחשת אדמה, וכלם ממרקים בנתר הצחר: [55]  כפית וכף וסכינים, כוסות של קדוש, ממלחה,  בית-החרסת העתיק, מסננת הטה וצבת-סכר;  עונים בצלצול עליזים זה לזה, קשורים בחבל  לשם הגעול הכשר בגגיות בלן-“המרחץ”;  וקול של עלי, המתדפק על דפני מכתש ומדוכה, [60]  כתוש ודוך את המצה עד שתדקק לקמח.    פתע נפל הדבר! יהודי שב מן העיר, בה  עשה את אשר עשה, והתחילו מתקהלות קהלות,  פנים נופלים וחורים… ובעוד שעה קלה, ופשטה  רנה בחוצות הכפר, לא היה בית לא ידע. [65]  דברו, ושתקו ודברו – בלחישה, בעינים נפחדות;  קלטו בצמא השמועה, נאנחו ופנו איש לעברו,  בעין חושדת השקיפו בעיני הגויים השכנים.  הפכו השיחות ללחש, נעשו לחשי-צפופים,  פתע הנמיכו הקולות, יראים לשמע את עצמם, [70]  מרבים להזכיר עיר פלונית ומחסני רכבת,  את הקצפים הרבים, הפועלים שם במחסנים.  פתאום השלך הס! בבתים, בשוק וברחובות,  כאותה דומית-האימה שלפני הסער הקרב,  ונגלה, נתחור מהרה: גם הם כבר יודעים, גם המה. [75]  שמועות פרחו ובאו, ספרו מפה אל האזן,  נמצאו עדי-ראיה, אחר-כך באו עתונים…  פתאם בבקר והשפחה השקצה מבקשת פטורין.  למה? מדוע? כי כך! מביתה צווה, - עוד אמש.  והנה גויים-מכרים נפגשים – כלא רואים, מתחמקים, [80]  עוברים בעינים מורדות, נתבעים – ומגמגמים, פורשים.  גויים מזדמנים ברחוב, מצטרפים לכנופיות, מתלחשים;  עובר יהודי על פניהם – משתתקים, מחיכים איש לאחיו.    פסו הקונים משוק, חדלו הלקוחות מלבוא:  יזכו גם בלא כל מחיר… השעה תגיע ממילא… [85]  קונים אך דברים אין לדחות במשק ובלתם אי-אפשר.  נכנס יהודי בדברים עם גויים-חסידיו – אין בפיהם  מה להגיד: דבורים חטופים ודלי-משמעות.  עין לא נתקלה בעין: זה יצוד ארכות מעמקה,  וזה שכנגד – מורידה, או שמתחצף ביותר; [90]  שניהם, שניהם מבינים את העתידות, הבאות.  יהודים בינם לבין עצמם – נתרככו הלבבות, נתקרבו;  מאחרים זה אצל זה ומאריכים ביחד.  מרבים בלחש-טמירין, מתיעצים, פורשים כפים,  אלא שקולם מנמיכים – וביחוד בפני התינוקות, [95]  בדבור ודבור נזהרים בפניהם, ובמו מביטים  בחבה יתרה נפחדת, מנגבים בגנבה הדמעות.  חורו כל פנים, נזדקנו, קומתם נתכופפה בלי משים.  רעש ברחוב – ומלבינים, קול רם כי ישמע – יחורו.  גם ביתנו נשתתק והגו פנותיו אך אימה. [100]  אימה גדולה חרישית, אימה מיבבת ובוכה  בקולו של סבא, על ספר התהלים יתמוגג בדמעות.  נפסק שירו של אבא, נפסק הזמר לעולם,  אין “אליהו הנביא”, אין “אליהו התשבי”…  פעם, כשצבאו הילדים על אדן החלון הרחב, [105]  היו משקיפים על פני הרחוב והדרך העולה,  עברה בשאון כרכרה וצפופים עליה “הגויים”,  ראו את התינוקות וזרקו כלפיהם אמרים  בחצפה ובצהלה גדולה. ואת האמרים לא תפסו  אזני הילדים; ואולם, כשאלה התחילו מעבירים [110]  כף-יד מושטה על גרונם וחוזרים מעבירים על גרונם –  פנו אל אמם בעינים פקוחות לרוחה, ונזדרזה  להתיק אותם ממקומם, והיא החוירה וצררה  אותם בזרועותיה, התחילה בוכה במסתרים.    פעם, במאחר בלילה, בא העירני משנתי [115]  אבא, והלבישני חמים מצנה מאחרת,  תפס בידי, ובידו השניה הפנס, ששמש  לנו למאור בלילות, כשאנו מהלכים בחוצות.  כך נהגני אל דיר העצים ואריחי-הגלל  דרך הפרוזדור הגדול, כי היה דיר סמוך לתנור, [120]  וכל חלונותיו אטומים בלבנים מפני הגנבים.  והנה בדיר משפחתנו: הדודים, הדודות וסבא,  וכל הילדים הגדולים מבני שש שנים ומעלה.  שנים פנסים האירו, ונרם מכרכר ומפזז,  מרקיד צללים מצללים משנים על גבי הקירות [125]  ועל פני התקרה הגבוהה, צללי בני-אדם וכלים,  צל מתוך צל מקפחים, ויוצאים במחולות מוקיונים,  אבר מזה מאריכים ומקצצים באבר משנהו.  עומדים היינו מסביב לשוחה צרה-עמקה,  נערי דודי הגדולים בה טרחו מעמדים על שלבי [130]  סלם צר ומשלשל. ועמדה תבה של פחים,  תבה של סכריות, ארוזה הדוקה בחבל;  אחר עלו הנערים, נטלו שרשרת ושלשלו  אותה התבה למטה – הבורה. וכך פתח סבא:  ""ראו ילדי חמד, וזכרו! ובאם יחייכם הקדוש, - [135]  ברוך הוא, וחייתם – פה תמצאו כל אשר לנו:  כסף וזהב ותכשיטין; אך זכרו: בפנה הפונה  כלפי מזרח… בפנה, בדיר העצים – בפנה!""  ודודי ואבא והנערים מלאו הבור מחליתו,  אחר הביאו אריחים של צפיעי-הבקר וסדרום [140]  למעלה, על גבי השוחה, ולא היה להכיר המקום.  אין אני זוכר איך שבתי, ואימתי שבנו מדיר זה.  ארכו הרגעים כימים, והימים ארכו כשנים,  באו ונתקימו אז בנו דברי התורה הקדושה:  ""בקר תאמר מי יתן ערב, וערב – מי יתן [145]  בקר ""… ועברה הרנה: כבר קבעו השעה לאלתר,  קבעו בדיוק היום: יום שני, השני לפסחא.  ועיפה נפשנו להורגים! עד שנתעוררה אמא:  ""יותר אינני יכולה. מתי? – יבואו – יבואו!  ירצחו נפשי, ירטשו, ישחטו בסכין פגומה, [150]  יעשו בי אשר יעשו! אך את הטף, את הפעוטות…  לא, זאת… אינני יכולה… נמלטה העירה… ברגל  אל מושבות האשכנזים""… וסבא ענה ואמר:  “אין חיה טורפה בעולם אשר לא תחוס על ילד!”  אותו ערב התחמק אבא ובידיו הפלס, [155]  וכששב הביא בידיו חבילה של בגדים באמתחת.  אמא נפלה עליה, הפשיטה הילדים והלבישה  שוב, אבל בגדי אכרים, גם היא לבשה בגדי אכרים. [160]  ובו בלילה, מיד עם חצות, בא התדפק על חלון  שואב-המים פנס, ואמא יצאה והילדים,  זרקה עצמה אל תוך הלילה המצנן הבהיר…  ואבא נטל הפלס וסבא תקן המגזרה.    וסבא הלך והביא והכניס המצה לבית,  אחר הלך, בגפו, עד קצה כל-הכפר, ושם שאב  מים אל תוך דלי חדש… וישב לסדר וערך, [165]  בחלוקו הלבן ועל כר של פלומת אוזים. –  מנין זקנים נתכנסו לבית-המדרש לתפלה.  ואחרי פת-צהרים על כפתות ועל כל פרטי פרטים  פנה סבא לדיר ובקש ומצא בו קרש,  ויציבהו בפרוזדור. וחזר סבא החדרה, [170]  מצא שק האגוזים, הטמונים לילדים ולאורחים,  לקח כמה שלקח ושב אל הפרוזדור, והתחיל  משחק במשחק-אגוזים, מעשה פעוטות בחגים.  והאגוזים מדרדרים, מתגלגלים על גבי הקרש,  קופצים וגולשים ונחים על גבי הרצפה הנקיה, [175]  נחים באשר יפלו מסביב לקרש המהקצע.  וסבא נושרות דמעותיו, נופלות מדרדרות גם הנה,  נוזלות על גבי הקרש, ונתערבבו אגוזים ודמעות.  וסבא משחק ואומר: ""למען פעוטות ישראל,  בני האמהות הכשרות! למען צאן קדשיך! [180]  ושונאי-ישראל לא יזכו, לעולם ולעולם לא יזכו  לראות בית יהודי שאין בו מסדר של פסח,  בית יהודי שיחסר פעוטות משחקים בשמחה!""      ובשני לפסחא, מיד עם גמר תפלת הגלח,  וכל הפעמונים מתמוגגים בצלצלי תרועה ושמחה, [185]  פתע נשתתקו בצריח… ועוד שעה קלה והתחילו  בוקעים קולות-מהומה ממצלות הצריח הגדולות,  קולות קוראים עצרה… והקהל מזדרז ונחפז  אל המדרגות ולפלוש הכניסה המלאה לה אדם.  צצו פרחחים בסיעות, נשאים בתרועה ושריקה [190]  כנגד ההמון הסוער, מקפצים ומדלגים משנות:  קומו ונכה ביהודים! וההמון הולך וגדול –  באה השעה הקבועה, מחכים לאות ויתחילו…  והנה נפתחה הדלת, אשר באמצע הכניסה,  ויצא הגלח וסילי, משונאי-ישראל מבהקים, [195]  הוא וכל התרפים, הצלמים, תימורות ומחתת-הלבונה,  יצא בבגדי שרד-חגא, ובידיו הצלב הגדול,  דבר את אשר דבר, והשביע העם… ויפוצו  כל העם איש לעברו, ורק הפרחחים הם סקלו  כל חלונות העברים, לא נשאר חלון, כי נפצו. [200]  אחר שקט הכפר          והימים שבו לקדמתם.  שבו הגבירים מאצל מושבות האשכנזים,  אמא שבה גם היא. וזה פנס בא על שכרו.  וכך אמר סבא: אל יאוש! כי מי אשר ברא הפסח [205]  ודאי שברא גם מי אשר ישמר עליו לעשותו,  מבלעדינו מי ישמר? כי אין בלעדינו לעשותו.  ונקא הוא יעשנו על גורי-חזירים מחרכים?  ושמא צרפתי על נבלת שפני-המרבק וצלויים,  פסח כשר, ככתוב “על מצות ומררים”, – לא אנו? [210]  בורא הפסח הוא ישמר את שומר-הפסח ואת ארצו…  פסח לדורות, ואנו אמה לדורות. אל יאוש!     תל-אביב 22.2.39       ",0,1,3,4,0,1
"   	 	 	    [למה היה הקוף מקפץ על צוארי נשי המלך?] /    ויהי אחרי לכתנו כברת ארץ ואנחנו רוכבים איש על חמורו, ויאמר אלי עינן ""שאני או אשאך / ונהלני או אנהלך. / ואמר אליו “הלא אתה רוכב על חמורך ואני על חמורי, ואיך אשאך או תשאני, / ואנהלך או תנהלני?” / ויאמר אלי “זה דבר הפריזי עם סריס המלך”. ואמר אליו “ומה היה הדבר?” אמר: היה מלך אחד מגדולי החכמים והמלכים והיה לו נשים רבות ופילגשים, ולילה אחד חלם כי היה רואה קוף אחד ימיני מדלג ומקפץ על צוארי נשיו ופילגשיו. ויהי בבקר ותפעם רוחו / וסר מעליו כחו  / ויאמר בלבו: אין זה כי אם מלך אלימן יורישני ממלכותי / וישכב את נשי ואת פילגשי על מטתי. / וישכם בבקר ויבוא לפניו אחד מסריסיו הרואים את פניו / וירא אותו נאנח ודואג / ולבו חם בקרבו נוהם ושואג. / ויאמר לו “אדוני המלך, מדוע נאנחת / וראש שמחתנו קרחת? / גלה סודך אל עבדך בן-אמתך / ואולי אסיר מלבך דאגתך”. / ויאמר לו המלך “חלום חלמתי / ובו מר ממות טעמתי. / התדע בכל אלה המקומות / איש נבון וחכם בפתרון חלומות?” / ויאמר “שמעתי כי איש אחד מן החכמים / בינינו ובינו מהלך שלשת ימים / הוא חכם ונבון ונבר / ויודע פשר דבר / ויותר: / כי הוא כל חלום עמק וסתום פותר. / ספר לי את החלום ואלך אליו”. ויספר לו ויאמר “לך לשלום!”    וירד הסריס אל ביתו וירכב על פרדתו / וישם לקראת הפותר מגמתו. / ויהי בבקר וימצא פריזי אחד והוא רוכב על חמורו. ויאמר לו הסריס “שלום לך, עובד אדמה, / והוא אדמה ואוכל אדמה!”. / והפריזי שחק על דבריו. ויאמר הסריס “אנה תלך?” ויאמר הפריזי “לביתי”. ויאמר הסריס הזקן “שאני או אשאך!” ויאמר לו “אדוני, איך אשאך – ואתה רוכב על פרדתך ואני רוכב על פרדתי?”. וילכו עוד כברת ארץ ויראו חלקה אחת מלאה חטים, ויאמר הפריזי “ראה, מה טובה חלקה זאת ושבליה יושבות על מלאת!” / ויאמר הסריס “אם אין חטתה  נאכלת”. / ועוד הלכו מעט מזער וראו מגדל נשא ובצור / ובנינו בנין יפה והוא עומד על הצור / ויאמר אליו "" ראה המגדל הזה, כמה הוא יפה ובצור!""/ אמר הסריס “בצור הוא מבחוץ, אם איננו הרוס מבפנים”. ויאמר הסריס “שלג בגבעה”. והפריזי שחק, כי היה בחדש תמוז ואין שלג בעולם. וילכו עוד ויראו דרך אחת מלאה חטים מכאן ומכאן, ויאמר הסריס “בזו הדרך עבר סוס עור באחת מעיניו ומשאו מצד אחד שמן ומצד אחד חמץ”. וילכו עוד לבוא בעיר ויראו מת שהיו הולכים לקברו, ויאמר הסריס “זקן זה מת או חי?” ויאמר הפריזי בלבו: איך יראה בדמותו מן המשכילים / והוא מגדולי הכסילים! / ויהי כי פנה היום לערב / ויאמר הסריס “היש הנה מקום ללון קרוב?” / ויאמר הפריזי “הנה לפנינו כפר אחד ושם ביתי ומקומי, / כבדני נא ובוא אל ביתי, גם תבן גם מספוא רב עמי”. / ויאמר “הנה נשאתי פניך לעשות כטוב בעיניך / ולבוא אל ביתך כרצונך”. / ויבוא אל ביתו / ויאכל, וישת , ויאכיל לפרדתו, / וישכיבהו על מטתו . / וישכב הפריזי עם אשתו ושתי בנותיו לפניו.    ויהי בחצי הלילה ויעור משנתו ויאמר לאשתו ולבנותיו “כמה הוא סכל האיש הזה הבא אל ביתנו הלילה! קרני בדרך והלאני כל היום בדבריו / והוגיעני במאמריו”. / ותאמר לו אשתו / “ומה ראית מסכלותו?” / ויספר להן דבר המשא והחלקה והמגדל והשלג והדרך והמת ומענין מאכל האדמה. והוא היה חושב כי היה הסריס ישן – והוא ער / ולבו הולך וסוער. / ותען בתו הקטנה / והיא בת חמש עשרה שנה / “אין האיש כי אם חכם ונבון, אבל אתה, אבי, לא שת לבך אליו / ולא הבנת שכל מליו, / כי כל דבריו בחכמה /ומאמריו בדעת ומזמה. / מה שאמר הסריס עובד אדמה ואוכל אדמה / רצונו לומר כי כל מה שהאדם אוכל יוצא מן האדמה. / ומה שאמר כי אתה אדמה, האמת כי עפר אתה ואל עפר תשוב. ומדבר המשא אמת אמר, כי כל ההולך עם חברו בדרך ומספר לו דברים ומלים / ואומר לו חידות ומשלים, / ישאהו  וינהלהו / ומתלאות הדרך יניחהו / וממחשבות רבות ירחיקהו. / ומדבר החלקה אמת אמר, כי אולי בעליה איש רש ולקח דמי החטים וימכרם / או לוה עליהם בטרם יקצרם. / ודבר המגדל גם כן אמת אמר, כי כל בית אשר אין בו בר ולחם ומזון / הרוס הוא ואין בו כי אם אימת רזון. / ומה שאמר ‘שלג בגבעה’ רצונו לומר שזקנך לבנה / היה לך להשיבו ‘הזמן גרמה’. / וענין הסוס שהיה עור מאחת מעיניו אפשר שהכיר בו בעבור ששני השדות מהאחד היה נאכל ומהאחר לא. וענין השמן והחמץ הכיר בהם כי החמץ שורף את העפר והשמן לא. ומה ששאל על המת / האמת אמר כי שאל: אם הניח בן – הוא חי, ואם לאו – הוא מת”.    ויהי בבקר ותאמר הנערה לאביה “אבי, קדם שילך זה השר תן לו לאכל מה שאני נותנת לך”. ותתן לו שלשים ביצים וקערה מלאה חלב ולחם שלם. ותאמר לו “לך ואמר לשר כמה ימים חסרו מן החדש ואם הירח במלואו ואם השמש שלם?” וילך הזקן ויאכל שתי ביצים ומעט מהלחם ושתה מעט מהחלב ויתן השאר לשר וישאלהו כל הדברים שאמרה בתו. וישב השר ויאמר “אמר לבתך כי אין השמש שלם ולא הירח במלואו וימי החדש חסרו שנים”. ויצחק הפריזי ויאמר אל בתו “הלא אמרתי אליך שזה השר הוא שוטה! שאנחנו בחצי החדש – והוא אומר שחסר שני ימים מהחדש”. ותאמר בתו “אבי, שמא אכלת שום דבר מהדברים שנתתי לך?” ויאמר הפריזי “אכלתי שתי ביצים ומעט לחם ושתיתי מעט מהחלב”. ותאמר הנערה “עתה נודע לי כי איש חכם ונבון הוא”.    ויהי כשמע הסריס דברי הנערה / אשר היא קולעת אל השערה / נבהל מחכמתה ותמה. / וישכם בבקר ולא התמהמה / ויאמר לאביה “ארצה לדבר עם בתך אשר היתה מספרת עמך הלילה”. וייטב בעיניו / ותעמד בתו הקטנה לפניו. / וידבר הסריס עמה וישאלה ויחקרה, / ומצאה חכמה ומשכלת בכל דבריה. / ויגד לה את כל לבו ואת דבר המלך וחלומו. / וכאשר שמעה את מספר החלום, אמרה “אני אגיד פתרונו למלך אם אראנו ,/ אבל לאיש אחר לא אגלנו ”. / ויחל הסריס את פני אביה ואמה לתתה להלך אתו, / כי בלכתה יהיה לו כבודו ותפארתו. / ויתודע אליו כי הוא סריס המלך / ובמצותו הוא הולך. / ויירא הפריזי מן המלך כי הוא אדוניו / ויאמר “יעשה אדוני כטוב בעיניו”.    ותלך הנערה עמו ויביאה אל המלך ויספר לו כל הדברים אשר קרהו , ואיך אמרה כי היא תגיד למלך פתרון חלומו, / אם תראנו על כסא הדומו . / ויראה המלך ותיטב הנערה בעיניו / ותשא חן וחסד לפניו, / ויביאה אל החדר וידבר עמה בסתר ויספר לה את חלומו. ותאמר “אל תירא, אדוני המלך, מכל אשר בחלומך עבר, / כי שלום לך ואין דבר./ אכן אבוש להגיד פתרונו, / פן אגלה למלך קלונו”. / ויאמר “מדוע תכלמי / להגיד פתרון חלומי – / ואין איש עמי?” / ותאמר “אדוני המלך, חפש את נשיך / ושפחותיך ופילגשיך / ותמצא ביניהן גבר לבוש בגדיהן / והוא עולה על גביהן ושוכב עמהן – / והוא הקוף אשר ראית קופץ על צואריהן!” / ויחפש המלך בכל נשיו ופילגשיו וימצא בתוכן בחור אחד נאה / יפה תאר ויפה מראה / משכמו ומעלה גבה מכל העם / הכסף והזהב לפניו יועם. / ויקחהו  וישחט אותו לעיניהן / ויזרק את דמו על פניהן / ואחר כך הרג אתהן. / ויקח את הנערה לאשה / וישם כתר מלכות בראשה, / וידר נדר לבלתי תשכב בכל ימי חייה אשה אחרת בחיקו / והיא תהיה מנת כוסו וחלקו.         ",0,1,1,1,0,0
"   	 	 	    [הנה העב הניק הגן] /        הנה העב היניק הגן / ותלמיו כאבק שחק,    עד כי שחקו פיות צציו / העת בכו עיני שחק.        ",0,1,1,1,0,0
   	 	 	     יפית יחידה בעודך בי ונעמת לי    היום בעמדך פני אדון שמו גאלי    ושכר יגיעה מנוחה אחרי תשאלי    דמי והשתחוי אל על אשר תסבלי    הן תדעי סוד זמן אזן לבבך גלי    למדי עשו טוב ואל רע כי עשו תסכלי    ותני לצור כל נשמה לו תהלל חלי    יקרת תהלות ואכן יה שמו הללי.         ,0,1,1,1,0,1
"   	 	 	    א.  השמים ראיתי, והם ורודים כל־כך,  ואת השמש, באפק, עם שלל ענניו;  ואקטף קצת שמים, ואלוש בהם שמש  וחשמל האויר אוסיף כה וכה  ואיצר אז את הורד.  יצאתי הימה ואביט תוך מימיו:  תכלת־הים השתטחה לאין־סוף.  ואפקד על הרוח, וארומם גלים,  ומהולים אז המים בקצף לבן –  יצאה מהם חבצלת.  ולבי החולה אהבה גלמודה  שתת פתאם דם, דם אדום ומבויש.  ויזרם אז העשבה, לערבים־האור,  ויתלכד האדום בירוק־התכול,  ויציץ לקראתו סגול.  ב.  בנחל הסואן מהמון הטפות,  שנזלו וירדו מעינות והרים,  נפלה, ביום צח, דמעתי הלבנה  ותרעיש את הנחל, ותצהיב מטתו,  ותצמיח מתוכה פניניה.  אל היער העבות, השחור בלילו,  חדרה קרן־אור של ירח במלואו;  אז חלומי העצור השתחרר ממוחו  ובעופו השמימה בלע הקרנה  ויתהפך חיש למחשבה.  הפרפר שנשא את אשרי בכנפיו,  הפרפר – שב נרגז ממסעי־מרחקים.  ידידי העליבוהו ורעצוהו שונאי,  וכנפיו הלבנות התאדמו מחמה  ויתעגלו כך לדמומית.  ג.  והימים עברו במעוף של ברק,  והברק הבריק לאנשים כלם.  רק אותי שכחה אכזריות הבריה;  אז יצקתי עפרת בכסף מזהיר  ו“אל־תשכחני” נולדה.  על אמיר ההר עליתי לנוח:  הרוח נשב ושאיפתי הנוגה  גססה במרחב, – לא ידעתי מדוע?  ואקח אדמה, ואפח בה נשמה,  ותגדל ממנה שושנה.  ותגבר אז השמש במרומי הרקיע:  העבים התפזרו וחרפי חדל.  ובשארית השלג מימים הקרים,  ובמעט האביב, שהעיז ויופיע  גלגלתי קט פעמונית.  ד.  ומאבנים קשות טחנתי חנונה,  ומדאגה בוערה הפרחתי פה־צפור,  ומנקמה וקנאה הרכבתי היסמין,  ומיאוש ורעיונות־מות רקמתי האירוס:  הייתי כאלהים.  פרחים על ימין ופרחים על שמאל,  פרחים בלבי וכבר על קברי:  לא שבעתי פרחים, ואפזרם לרוחות,  אך מאפסי־פזוריהם אלי שבו לרבבות  ויטביעוני בעליהם.  ה.  ופרח אל פרח כי נאספו ונקבצו,  פרח אל פרח כי קראו ונשמעו:  תכולים ואדומים, ולבנים כחלב,  ירוקים וסגולים, וחלומים כזהב,  וגאים ומיוחסים בלידתם הגבוהה,  ומשגעים מיפים ומשלל־צבעיהם, –  צררתים אז יחד, ואבלבלם בלבל,  ואמוללם בכח, ואשיבם לתמצית,  ואסגיר תמציתם בגביע עתיק  ותתחמק מפנימו נערה.  ו.  כי מי לא יודע שנערה, – זהו פרח  בגלי שערותיו עד מתנו הדק,  בחורון־לחייו ובמצחו הזך,  בסוד שתי עיניו כתהום אפלות  ובקסם שפתותיו כאלמוג אדומות?  מי לא יודע, שנערה, – זהו פרח,  פרח גדול וחמוד, שכלו אומר חן,  פרח־הפרחים, העליון שבהם,  מטרת החיים, שעשוע־אלהים –  שקראוהו האוהבים: אלילה?  ז.  פרחים לימיני ופרחים לשמאלי,  ובתוכם – אלילתי.  הרי היא יושבה, על ברכה מכתבי,  צוחקה לאידי, אדישה לכאבי  ורוקמה לי תשובתי…  פרחים לימיני, ופרחים לשמאלי,  פרחים בלבי, ופרחים על קברי,  כי בא כבר יומי למות.  מה לי, הוי! אני, ולפרחים כלם,  אם פרח־הפרחים לא שלי?  חיפה, באביב           ",0,1,3,4,1,0
   	 	 	     חכם-לב אהוב הכל ואוהב לכל-באיו  וסכל שנוא הכל ושונא לכל-רואיו  ולכן שקוד ודרוש היותך אחי חכמה  ורחק שמך משם אחי ריק וסכלות או.          ,0,1,1,1,0,0
   	 	 	     חכם-לבב והוא חשוך יגיעו  ותוחלתו וכל-מעשיו לבושה  ויחפור את מקור זהב בכל יום  בצפרניו ויוציא את-נחושה  והלוחם זמנו על מזונו  בכל-יום הוא במלחמה חדשה  והמשכים וכימתו אפלה  יהי מעריב ומכתו אנושה.          ,0,1,1,1,0,0
   	 	 	    וקאל איצ֗א     סוד יי ליראיו / ובריתו להודיעם  אשר למד לאיש דעת / ושם פה לאתון בלעם  ואיש נבוב ילבב אז / ודעת לו מאד ינעם  ולא ידם ולא ישמר / לפיו מחסום כאיש נפעם  ומשכילים בדבריהם / ואנשי־לב בהביעם  ודברי מֽשלים יהיו / לפי שכלם ומדעם  ושירם יעשה להם / אשר לא יעשה זרעם  ויגיע לעב ראשם / ולרום יעלה שמעם  והוא מכסם ומפרשם / ומרבדם ומסעם  ושירי בז למשכילים / אשר נשו מאד רעם  לעש דכם וגם־הכם / בראש כלם ובצעם  והייתי אני ראש מח־ / לקותיהם כישבעם  ומדברי ככוכבים / וכשחרים בהבקעם  ישיחון בעלילותם / בכל־ארחם וגם־רבעם  והמה יקראו בשמי / בכל־מחנם ומסעם  ואי־זה ים בלי נשאם / ואי מדבר בלי ידעם  במהללם אשוחח / ואל חפץ להביעם  ומה אקב ולא קבה / ומה אזעם ולא זעם  יעצתני להדיחם / תסתני להבליעם  ודמיתי ודמית / לשום שכין בתוך לעם  ושטיתי ושטית / והחטאת כירבעם  ואיך יחלף ואיך ישנא / זהב אופיר ואיך יועם  ואיך תציב לרגלם פח / ואיך תכין לאיד צלעם  חמסם על־מקנאיהם / אשר דמו להכניעם  ועל־נכים אשר שמחו / ונאספו ביום צלעם  ואל יקשיב לקול שועם / וגם ישים בנאד דמעם  וברצונו ובחסדיו / יצו תמיד להושיעם.        ,0,1,1,1,0,0
"   	 	 	     זד, מסתולל, יהיר וגבה המצח,  כי בכבדות גאון תרים הצעד,  הה הכנע! ובחלחלה ורעד  זכור, כי גם אתה מועד לרצח.  קול ממרום הסכת, כי איד לנצח  אל גבר כדמותך גזר ויעד,  ויחידתך אז תשתוחח מבעד,  מכה פתאם בכאב אנוש ונצח.  שוב שוב, ותהי אתך רוח אחרת,  צדק צדק תרדוף, כי מה הסכנת  אם הון אצרת לך, או שם תפארת?  לו שנים אלף בגבורה שכנת  על מושבך איתן במרומי קרת,  הנה יום בא, כי בעפר ישנת.         ",0,1,2,2,0,0
"   	 	 	       הוי סוסים, סוסי, הוי נשרי שמים –    השהיות האלה כלפי מי ולמאי הן?    אין פנדק בדרך, אין מקלט בחלד;    יש דפו רם־שער, דיר לסוסי־פלד.    מברזל ואבן מסלות תקנו –    אי איפה ננוח מעמל דרכנו?    הוי סוסים, סוסי! עגלה צולעת,    שם על גדות הנחל מעברה טובעת –    נעלה־נא עליה ובשעה מצלחת נתגלגל כלנו אל השד משחת.        ",0,1,4,4,0,0
"   	 	 	       המלך יושב על-כס תפארה    ההיכל מלא פחות וסגנים,    אלפי מנרות שם יופיעו נהרה    על-משתה גדול מאד, משתה שמנים;    אלפי כסות, גביעי זהב פרוים    קדשי יהודה, מחמדי בת-עין    הובאו מהיכל אלהי שמים    ערלים מנאצי שדי מלאו יין.    עודם חגגים, תאותם נהיתה    והנה פתאם אצבעות יד נעלמה    ממול הכתל נגלה נגלתה    וכמו על-פני החול הרתה שמה;    האצבעות נדמו אל-אצבעות איש,    פס-יד כגדועה מזרוע גבר,    וכעט סופר מהיר כתבה קל חיש    בדבר מטה קסם חובר חבר.    השליט ראה, אחזתו עצבת    כמץ הרים עפו גילו וששונו,    על-עיניו תלין חשכת צלמות    קולו ירעד – יימלל בלשונו:    ""קראו לנבונים, קסמים הועידו,    כל-חרטמים ואשפים הביאו,    פשר כתב נורא זה לי יגידו    רז מלין שמחת גילי הפריעו!""    אף כי-גדלה חכמת חזי-בבל    אך הפעם מדעת נבערו,    גלות סוד מלין אל יגעו הבל –    חתמות וסתמות עדן נשארו;    בינת זקני כשדים מאד עמקה    על-כל-חכמי קדם בה יתגאו,    אפס עתה הסתתרה, חמקה,    יחזו היטב – ומה בל-ידעו!    אכן מבני גלי ארץ יהודה    שם נמצא איש צעיר רב-הגיון,    מצות-מלך שמר נצר תעודה    בא, ראה ויבן קשט חזיון;    המנרות נגהו בעז וחיל    על-כתב הנביאה, עתדת תודיע,    הוא הגיד פתרון כחצות הליל –    השחר על-אמתו אור הופיע!    מאתמול ערוך לבלשאצר קבר    וממשלתו עשתה לה כנפים,    שקול שקלוהו לא במאזני גבר –    כדק יטול וכשחק מאזנים;    אל תכריך מת נהפך לבושו תכלת    למצבת אבן הדר אפריונו:    המדי עמד כבר על-הדלת,    הפרסי ירש כסאו וגאונו!        ",0,0,2,3,0,0
"   	 	 	    שושנה וזבוב-רקמה /       1.   תאוה לעינים    שושנה תופיע,    ממגד שמים    נמלא הגביע.       2.   וזבוב-רקמתים    כשהם פורח    עף חיש מאפסים    למץ נפת לח.       3.   אז תעד שושנה    גם הוד הכנפים,    ומלכת הגנה    תיף עוד שבעתים.       4.   פעלי אל נפלאו,    כל תחז עיניהו;    ושנימו נבראו,    איש בעבור רעהו.        ",0,1,3,3,0,0
"   	 	 	     העת אשר אעל עלי לבי / בימי נדודי את ימי חרפי,  יתעו מזמותי ורעיוני / יבהלו עלי ושרעפי –  וזמן, אשר היה כבן עובד / אותי, ואת כל מעשיו על פי,  עמי בני אמי – אשר פיהם / היה דבש חכי ומר אפי,  רעי סביבותי – אשר נתנו / ספי ידידותם אלי ספי,  עת יאזינו לי מתי סודי / ויחלו כטל לאמרי פי, –  עד אנפו בי תולדות ימים / חנם, וכבד על זמן אכפי!  עיני לנפשי עוללה כזאת / או אם חטאי עם קשי ערפי?  חגי לאבל נהפכו יחד, / קינים וקול מספד – מקום תפי.  לא אחזה מכל כבוד ביתי / מאיש ועד אשה לבד גפי,  נדו מידעי – וכחותם / המה עלי לבי ועל כפי.  היו מאור עיני – ואיך אראה / בלתם וחשכו כוכבי נשפי?  מעי – אני אוחיל, ומה יועיל, / אחי, חרות על הזמן אפי?  נפשי יהי שובה – ואיך אלון / על מות מידעי ותם כספי?          ",0,1,1,1,0,0
   	 	 	     עבד אשר יעיר לשחרך שחר וידרש ממך חפש    הן יום מנוחה דל אמתך על בן אמתך וינפש    יום לערך שיר אותה נפשו לשמך וזכרך תאות נפש.         ,0,1,1,1,0,1
"   	 	 	    בלדה רוסית   טרובדור הולך שמח    עז השמש, צח היום,    קל צלו של עץ הזית    וסלעים יפיקו חם.        בנזיר קודר פוגע    ושורר לו: ""אב קדוש!    אם תצחק ואם תבכיה,    סוף אחד לכל אנוש.""        מקלסים נימי הנבל    אהבה ועלומים,    ושלהבת-אש יוקדת    בעורקי נזיר תמים.        בת-אכר הנה בדרך    טרובדור ישיר גם לה:    ""אש עיניך, יונת-חמד,    תשרפני עד כלה!""  בעני פוגע: ""אחא,    אנו שנינו עשירים!    לנו שמש, לנו שחק,    מי-מבוע בהרים.        לא נבנה חומות נחשת,    מצודות רבות הפאר,    וגזל המנצח    רק חיינו, לא יותר!…""       ומלא עז, בלהט שמש,    בין צורים צמאים לצל,    טרובדור הולך שמח    ובפיו שיר הלל.        ופתאם ראה: נוסע    מישהו על ראש ההר:    כידונו וכובע-כסף    מבריקים ברב הדר;        באדרת סמיט-אדם    אחריו נושאי כלים,    גם להם עדיי תפארת    אריות ומגדלים;        לבושי מדים של עשת    אבירים רוכבים לאט,    חרבות באור קרנים    נוצצות כאש כמעט.        פני הטרובדור חורו.    ""הי, זמר-נודד, עמד!    שליט קסטיליה לפניך    מלך רב עטור ההוד!        ""שירה לנו איך בעמק    שם הערפל השב,    דם נבזה שטף כפלג,    דם כלבים מוגי לבב!""  טרובדור – עיניו הבריקו,    ודברו היה: ""אמנם,    הנני נכון לשיר לך,    רק, המלך, אל תזעם!  מנת שירים נתן אלוה    לפיטן אשר ידע    להלל אמת וצדק,    נער יפי וחמדה;  שמשקר ומפחד    יתרחק לעולמים,    שיעיר חבה בילד,    ושנאה בלב מושלים!  ועד אשר נושא אלוה    כל תשא האדמה!    מהלכים בשמי התכלת    עננים כבדי אימה;        מה להם כידון הכסף,    פאר הדגל? היוכל    זה מגן שבידיך    להגן מפני גורל?        אל נא תתהלל, המלך!    השואה הנה קרובה.    התראה מישור רוגע?    הוא ישמיעך תשובה…        התשובה תהיה מחרדת…    ואולם עד אז – קבל!""    וכסית ידו באמץ    הוא זרק בפני מושל.        “מות יומת!” רומס הרכב    את העלם הפיטן,    על יפעת פניו קולח    דם בזרם ארגמן.        “מות יומת!” חזה פלוח    לא נשם עוד. הוא שתק.    התגולל שבור הנבל    על ידו בתוך אבק.        רד היום. השמש שחה.    דם רכב לו המושל.    בצלעי צוקים מעמק    אט זחל הערפל.        ויש אשר נדמה למלך:    אי-משם, מאפלה    קול אמיץ וצליל של נבל    מגיעים שנית אליו.        שוב יגיעו, ישמעו    השירים החפשיים,    למתים בם זכר נצח    ותוחלת לחיים!         ",1,1,3,4,0,1
"   	 	 	     לדודתי יש עז קטנה,  זריזה ושובבה.  לדודתי עז חמודה,  ושמה הוא “כוכבה”.      לבן וצח שער העז,  נקוד בשחור קטיפה,  ממש כשמה היא: כוכבה,  ובעזים יפה.      חלב טעים, חלב לרב  שופעת “כוכבה”,  ודודתי מעדנים  תכין מחלבה.      וחכמה היא “כוכבה”,  שניה דומה לה – אין!  באים אורחים אל דודתי –  תתן חלב כפלים!            ",1,1,4,4,0,0
   	 	 	    נכה רוח נדוד / וידאל בנבנשת  כתובת: אחר כן בניתי בית בדמות שיריו ובמתכנתם       נכה רוח נדוד פלח סגורו / והריק בחרי אחריו סגורו    סגורו שת פרוד קרבת ידידיו / ולא יכהה ולא יגהה מזורו    מזורו שם ביד חברת ידידים / ועל גחלי נדוד יסד מגורו    מגורו בא ולולי ים זמירך / באש נודך שמו אבד וזכרו    וזכרו החיה רוח ידידות / שעפי ילכו חשך לאורו        ,0,1,1,2,0,0
"   	 	 	     הנה בצלעי היערות ממרחק  עוד דבקים כל כתמי ארגמן,  ירקום ימי-קיץ נשחפים.      עד כי ירחצו  במימי ערב שחורים,  ורוח תעבר במרומי צמרות  ותנע בלאט דממתן  ותחדל.      אז יסע לילה לגיאיות,  שטוף וגאה,  ועבור כל ראשי ההרים.      ואתה, השלו, כי-תרא כל אלה —  ובאו אל יערי היגונים ממרחק  אל-קרבך  ושכנו בך לעולמים.      אך רוח תעבר בצמרות  ותנע כמעט דממתך  ותחדל.        ",0,1,3,4,0,0
   	 	 	     ואומר אמר מי כל יאשרוהו    עניתיו אשר יטיב במלוליו    ומי הוא אשר בו מום ישימון כל    עניתיו אשר ירע במפעליו.         ,0,1,1,1,0,0
"   	 	 	    (הגות לב רחמה ליהודה אחיה)     הוי, אחי, מה-תבך, תתיפח    ובזרם עיניך תמוגני?    מה לבך יפעם בכח,    רוחך, להבת תאכלני?        מה נואש, מה סוער לבך,    זו ידך תחבקני רועדת?    כי תעזב זה קן ילדותך?    כי תדד מארץ מולדת?        התאפק-נא אחי, התעודד    הכונה לנדודים, לתלאה.    הטרם, הוי, נודד בן נודד,    הטרם גורלך תדעה?        הטרם, אח אמלל, תדעה    אי ארץ מולדת היהודים?    כי שם קן ילדותם – מתלאה,    שם ארץ מולדתם – הנדודים?        הנדודים – הוי, ארץ מולדת –    אין קצה, אין סוף לגבוליך!    ולעולם את לנו עומדת,    ולעולם בהמון תמרוריך.        ולעזבה מה-יצר לך, אחי,    קן רגע זה? קבר הורינו?    הנחם ודעה לך, נדחי,    כי מלא כל הארץ קברינו.        כל צעד ושעל תדרכה,    שם קבר הורינו מתחת;    ודמעות שם, אחי, תשפכה,    בדמעות – נחומים ונחת.        כי תעבר בימים, בנהרות,    גם שם, אחי, מוזר אינך;    כי בגלים זידונים נגרות    הדמעות מעיני עמך.        ומה אפוא אתה כה חרד?    מה-יחסר בנכר לך שמה?    המני לא תוכל הפרד?    ממני, הבת לא-רחמה?        ואני בארץ נודי עניתי,    נדכיתי, כבר יומי יפוח;    האמר לענן אפל: ‘אחותי’,    אם ‘עצמי ובשרי’ לרוח?        אמץ רוח אפוא ונדד – הה,    לו עמך גם אני, עניה –    וקחה נא זו ברכת הפרדה    לרגיע רוחך המיה.        מלא קמץ אדמה אמנו    אחריה השאירה לי סגלה;    זה קמץ מאדמת ארצנו,    ארצנו, ארצנו אמולה!        הא, אחי, מלא קמץ אדמתי,    שימנו על לבך כחותם.    אז תזכר – ותהי זאת נחמתי –    קן ילדות עמנו ומשושם.        היה שלום, אחי, ונדדה.    כי יצר בנכר לך שמה,    אז תזכר אחותך בדדה,    ומנתה לך קמץ האדמה.       תרנ""ד       ",0,1,3,4,0,1
   	 	 	    נטפי דמעות מערף נגרעו / ר' משה אבן-עזרא     נטפי דמעות מערף נגרעו / או גחלי־אש משרף שקעו    כי־אמצאה אלה נבכים בין שני / צדי ואלה בין לחיי תעו    אריב יקד אשי ואוכיח המון / דמעי הכי בו משלט נמנעו    ויענו גבר מאד השד עדי / חקם אשר־לו נבראו פרעו    לא־מֽצאו עזים ידיהם לאלות / לא־אֽמצו לנוד ודומם פעו    איך עֽמדו לבות ואיך לא־שֽלפו / ויֽצאו מגו לשד שמעו    איכה עלי צורי שלחים יפלו / לבות נפליהם ולא יבצעו    הוה לחילה הנפשים שֽכנו / רעה לחולה הקרבים נעו    יתלחשו אישים בהגידה הכי / רהו להרים קול וגם־ירעו    מי האמין כי מגדלי עז נֽפלו / או כי עצי־עדן באף גדעו    או בא מאור־ארץ אשר בין כֽוכבי / אור עקבותיו מאנוש נודעו    אחי אבל אח למאורים אך ביום / יתנוססו יוסיף ויגרעו    צעד עלי־ארץ וילדי מחשבות / שכלו עדי כנפי כרוב נגעו    סודיו עלי כני אמונה נֽוסדו / מליו עלי אדני אמת הטבעו    מאז זממיו נתכנו לפיק רצון / צורו וכל היום בחקיו שעו    אצלו אצילי מאמר שחו כמו / נגדו נגידי מענה כרעו    שמו לפיהם כף מתי צחות ביום / אמר ודבריהם לפניו לעו    הרבו גבהה לענות יום אֽלמו / אך נאלמו עמו ואליו שעו    סרו למשמעתו מתי־ספר ולו / אזני מביני הספר רצעו    אתמה עלי עטיו אשר לא־פֽרחו / מנחלי ידיו אשר נבעו    נדבו עדי נגדם ידיהם אֽספו / עבים ומהגשים עננים שעו    טוריו למר על־הכפר דמו ואם / נפך עלי־שהם ביד קלעו    הוריו לפי־חסד ידיהם זֽרעו / וירו במי צדקו אשר זרעו    ההר אשר חמד אלהים איך בני / איש נֽשאו גבהו ובו פשעו    נגהם צבא־שחק במותו אֽספו / כי־דל מאור שמש ופניו רעו    אלו לכוכבים קרבים נהמו / כים ועינים אזי דמעו    הפליא זמן למרד ובניו נֽשאו / יד באדניהם ובו פשעו    לקחו אבי־לקח וסוד המאמר / שבו ומופת הֽיקר קבעו    לקחו אדני מעלי ראשי וראש / הדור באף פרעו ולא פרעו    אבי ומחכים רעיוני יום אשר / ישתערו לבין וישתעשעו    לא־מֽצאו נוח עלי תבל עדי / בינות צלעי אהלם תקעו    ידו אבנים בי בבור גרות ולא / חטאו סגור לבי בעת קלעו    אסרו להשמיד את־בני אבי אבל / לפריד בני־עיש הלא נשבעו    דמי לאט שתו ולא־רוו כמו / אכלו שאר גופי ולא שבעו    אתי בפצעי הנדד ענו עדי / יזמו להמית אחרי פצעו    אחיו אשר מיום כבודו פֽקדו / לא נעזרו משד ולא נושעו    חלו לחול אידו וערתם עלי / עצמם כרגע נמאסו רגעו    לא־חֽגרו שק כי־לבושם משחור / הלב ובדמי הבכי צבעו    לא־אֽספו אליו להשית יד עלי / עיניו ולא־פרעו ולא־קרעו    אמרו הנפשו בחלה בהם ואם / הם מאסו אתו ובו נקעו    או אם־זמן בגד הפיצמו בלי / חמלה ובמכוני נדד גועו    חלף ולא־חלפו סעפתיו אשר / ידיו ימי השחרות נטעו    הוא אם־ערירי נאסף לא־נכחדו / ילדי תהלותיו ולא נכנעו    יבלה עפר־ארץ והם יתחדשו / יצרו עריפיה וישתרעו    איך אתנה שנה לעפעפי ולא / יתחברו לנום ולא יתרעו    או איך אחי אם־לא אקוה לעלות / עוד שחרי פניו ויבקעו    מיקוד צלעי אהמה תמיד ואם / רגלי בצולת הבכי טבעו    לא־חֽמדה נפשו שכן־לו עם־מתי / רע אשר רוח התלים רעו    דור נאלח עיניו מאד רמו אבל / אתם להביט האמת השעו    רפו ידיהם לעשות חסד ותם / אכן ברב־כח להרע צעו    קול העביר מות בכל־נוצר שכן / כפים בכף־רגל תמול רקעו    מקרה כסיל יקרה חכמים נֽודעו / ספו וחכמתם והתבלעו    איה מלכים יסדו חפצם שאל / אם־נמשכו כמעט עדי בצעו    ילדו לבהלה וחיל עֽתקו / עזבו ולריק כל־אשר יגעו    כסף כחול צברו ופח היה ליד / מעגל תבוסתם והתגלעו    שמו אדמה מאבסיהם והם / סביב בלי־לב כשורים געו    אכלו ושבעו והשמינו עדי / קיו לפי־רגע אשר בלעו    מות אשר השוה נברים צֽדקו / במעי אדמה עם־אשר רשעו    לו יֽהיה הדר פני שרים אזי / ידיו לאחי משאול פדעו    תמהו בני־יום לחיותי אחרי / המֽצאות אתי והתרעעו    לא־יֽדעו כי־לי מזמות יפגעו / בהם בטרם בי באף יפגעו    מתי אריות פחדו מקול אנוש / או מעבר רוח הררים זעו    שלום לאור מערב אשר ערב כפי / שאת לבבות בעדו שסעו    יבלי סליחה יענו קברו לבל / יבלה ותחתיו רחמים יצעו    יעמד לגורלו ביום ימֽשכו / בו שֽופרות ישע ויתקעו    לבכות עלי אחי פעמי אחרו / כמעט ואסע אל־אשר נסעו.        ,0,1,1,1,0,0
"   	 	 	     משיח בן דוד,  איך, משיח?  כי נוגה עם ציון, וכבד  האבל, בבזבז השמש את אורה על צחיח.    וירושלים העתיקה  נתונה בין מרזחים כבצינק,  וריח הבשמים וצחנת הגבינה המחניקה  מעלה הרוכל עם גלומי הנרגילה, שיינק.    ובמורד המעלות על יד הכתל המערבי,  שם שתף  להר הבית – ערבי  כרסתן, פורק מעל חמורו את בלויי סמרטוטיו.        ",0,1,3,4,0,1
"   	 	 	     נשאת בעולם צרתנו על כנף  גז שב, בין חצי-הירח והצלב.  דלות כנפיה מרב-רב-ימים,  יום יום יחיוה דמעות ודמים.  דמעות חדשות – נחלים-נחלים,  דמים רעננים – מבועים לא כלים.  חלל… תלי הרס… עשן בא ורב…  “כאלכסנדריה1 העם השתובב”.  – גנים… ארמנות פלא… ענות עם יחרד…  “טבוחי עיר גרנדה – רמון־ספרד2…”  נשאת צרתנו… קולות-חג עולים…  “הפעמונים בספרד מצלצלים”.  – רפרוף נס ודגל… תרועה ורנה…  “גדודי צלבנים הם פושטים במדינה”.  – ומה ניר הכתם והערבה?  “ערבות אוקראינה עם דגן זהבה”.  – ככר מוריקה… מכחילים עשנים…  “מישור של גרמניה, אמון תותחנים”.  – מה ארץ החמד? כרים והרים…  הולס מתגעגע… “היתה של אוסטרים”.  – שירת אור חופפת על זיז כל-מגדל…  חולם בית הכנסת… “פרג עיר מהר”ל“.  – ביער ואמש נחבאים – ל”חצות""…  מספד על הספר… “בת-ליטא היא זאת”.  – חרשה נעצבת… חרבות בנינים…  נודדים עלי דרך… “פה שדה פולנים”.  – מחפרת ופחם… גלגל אץ-נחפז…  פחם ומתכת… “גליל בלגים מאז”.  – גנים ושדה כרם… תל של מצודה,  והכר עוד פורח… “צרפת השדודה”.  נשאת צרתנו, נוטפת דמים –  הוי, פנו לה דרך, יובלות וימים!       תל-אביב, 21.9.40       פוגרום איום בשנת 38 לסה""נ.  ↩    בגרנדה (המושלמית), רמון ספרו טבח נורא בשנת 1066.  ↩           ",0,1,3,4,0,1
"   	 	 	       בחלומי – ואבוא, מדכדך ורצוץ, אל בית־המקדש,    זה מקדש־הדורות ודביר־הפיטנים;    ואכרע בפנה, ואבד בתפלת־חשאים    בצל אחד עמודי־השש האיתנים.    תמרות־קטרת כחלחלות הסתלסלו בהדר,    והבהיקו דם רצפות היקר והתפארת.    האדימה אזי, לאור נברשות־זהב,    רצועת־דמים נגרת…    הרצועה – היא שטפה מנפשי הפצועה,    המבוע הנורא;    התלכלכה רצפת־השיש, ונדמה כפלג דק אדם    בלבנונית־האורה.    נגש הכהן המשרת, להוציאני מן ההיכל וחוצה    והרצפה לנקות;    והנה קול קורא: ""אל תשלח יד אליו,    ואל רצועות־הדם המפכות!      ""אל ראה עלבונו ורצה מנחתו: דמעת־עינו ופצע־לבבו.    דמעתו – היא כדכד, בהיכל תשקע,    ופצעו – הוא אדם, לדביר־נצח יבוא""…        ",0,1,3,4,0,0
"   	 	 	       מקור הבין, אשר כל הנבונים / כשועלים, והוא בינם כליש    אשר הוריד שאול כל הפתאים / ונתעלה עלי כימה ועיש    וכל שרים לנגדו כשורים / והם לא ידעו חריש ודיש    בשירותיו לדור אחרון חקוקים / בעט ברזל ונחצבים בשיש    והזומם ילחצהו בשכלו - / הלא טעה כשה אובד ותיש!        ",0,1,1,1,0,0
"   	 	 	     מת אב ומת אלול, ומת חמם / גם נאסף תשרי ומת עמם,  באו ימי הקר, והתירוש / אדם וקולו בכלי דמם.  לכן, ידידי, סב אלי רעים / כל איש ואיש יעש אשר זמם!  אמרו: חזה עבים בהגשימם / ושמע שמי מרום בהרעימם  וראה כפור ולשון מדורה – זה / ירד וזה יעל ויתרומם.  קומה, שתה בכוס ושוב ושתה / בכד, ובליל וגם יומם!          ",0,1,1,1,0,0
"   	 	 	    [ישורני ועפעפו] / ר' שלמה אבן-גבירול      ולו עוד בשיר אהבה   ישורני ועפעפו כחולה    /והכוס מדמות לחיו ממלא    וניביו משפתיו דר עלי דר   /ובשחק פיו בכתם לא יסלה    והניבות אשר בם יקטלני   /כניב נושה עלי איש רש ונקלה    והכוס רץ כשמש בשחקים  /והיום נד נדוד רעים, וגולה    ודמי יערף עלי ונבהל    /עלי לחיי – ולא יורד ועולה!        ",0,1,1,1,0,0
"   	 	 	     פני האל לבד תמיד אחלה / וסוד לבי לאדם לא אגלה,    ומה בצע ביד גבר לגבר? / ומה הועיל בשפתי רש לנקלה?    מאס תבל, אשר תשפיל גאונה / בידיה, וקנינה תבלה,    ובנים ילדה המה שנים: / בבטנה – מת, ועל גבה – מחלה!          ",0,1,1,1,0,0
"   	 	 	    אור פני מלך יקו / ר' אברהם אבן-עזרא  [אהבה]       אור פני / מלך יקו נגש והוא נענה,    יענה / משד מענה לך – ואין מענה,    יחנה / בין לוהטים מחנה למול מחנה,    נצבו / לריב ונפש נענה עצבו,    ישבו / לארב אבל חנם לדם ארבו.        בית מרי / יתנשאו על רום כדב על מריא,    כארי / כן שברו עצמי בשצף חרי,    עץ פרי / אמרו להשחית עד לאין עוד צרי;    כזבו / בדבר אמת וכתב אמת עזבו,    כתבו / עלי מרורות מאשר גנבו.      'רב לך, / הומה, להשמיע המון קולך,    חילך / אסתיר ונגלו שנות גילך,    דגלך / ארים עדי מים לים משלך;    תשגבו, / עמי, ועל לב רוכבים תרכבו,    תשכבו / בטח ומי ישע וגיל תשאבו.        מחלה / ארפא ואסיר ציר ביום נחלה,    אגאלה / גולים בבור מוראה וגם נגאלה,    מעלה / תעלו ואנחילכם צבי נחלה;    תרהבו / בשמי ולי כבוד ועז תהבו,    אהבו / לעבד עבודתי – ותאהבו.'        ",0,1,1,1,0,0
"   	 	 	    לפי לחן “טיר אלג’ון יבאת יחדי”   שלומי לציר תעודה,    לקשיות וסוד מפרק.    וגבור כמו יהודה,    יפטג לתור ודיק.    וחרבו כאש למודה,    חלוצי צבא תשוקק.    ולא תעלה חלודה,    ותצטרכה למרק.        עניני סגול חבורה    בגזרה שהיא קשורה,    באיך נחברה בצורה.    בעת תרדה ועודה,    ובה תשכנה ותחשק,    ואיכה תהא פרודה,    ותתגלגלה בהעתק?        לעבדך תנה תשובה,    לבבי כאש תעלה.    וחכמתך אהובה,    וחש שכלך ודלה.    מגלה שלח כתובה,    עניני בכל שאלה.    ואן תערוך יחידה    לדינה ביום תדקדק?        וגוף המרדה וחטא,    ונפרד ושב למטה,    הסיתה ברע והטה.    ואם תעלה נדודה,    באן תדרכה ותחלוק?    ומי יעלה מזידה?    עלי זה אני בספק.        משוך חן ולמדני,    באהבה וחן וחמלה.    ואם תענה לשוני,    למטה אחו במלה.    האיך ירדה אדוני    לבית דין והוא למעלה?    תשובה תנה חמודה,    ואלי בסוד תזנק.        ואדע בסוד מנתי,    להתבוננה בדתי,    בחשקי ואהבתי.    ונפשך תהא ענודה    בדרך אמת והעתק,    לדעתי שהיא לכודה    שפע הודך והענק.        שלומי למים שין הא,    מתרץ לסוד וקושיא.    כעץ רענן בגבהו,    ועניו בלא רמיה.    ודל יהנה בנגהו,    ונפשו לאל נקיה.    בטוב מעשים זבודה,    בלא נוגשים והבק.        לגנת אגוז זמונה,    ביום תעלה הגונה,    באור יוצרה צפונה,    בשכל תהא צמודה,    ותשיג גביר מחוקק.    ותמצא לבת כבודה,    וניה צבי ונשק.        ביום אזכרה לציון    מאד יהמה לבבי.    ואשכח להון ורעיון,    ואומר במחשבי:    הלוא בא זמן וחזיון    נביאי בטוף כתבי?    ואשוב כשה אבודה    לרועה גביר מפונק.        יקבץ לכל טלאים,    ישובב לנהלאים,    ירפא לנהלאים,    וירעה לשה נדודה,    וכל מוסרות ינתק.    ותגיל בנות יהודה,    וכל שוטנים ירחק.        זכות שוכני מערה    זכור יה וקבצינו.    למעוז תהא בצרה,    זרועך תאמצינו.    ותחיש מבוא בשורה,    ברצון תחלצנו.    ובצרה תהא שדודה,    סתור מגדלה והעמק.        זכור אהבת רחומה,    ולה תתנה תקומה,    הלוא היא לך תרומה.    ולמה תהא כנודה    לשפחה ובה תשחק?    כצפור בתוך מצודה    תצפה לך במצוק.  ישועתך תצפה    ולא תשמעה מפתים.    ותאמר האיך אחפה    דבר כוזבים וחתים?    ודודי נדיב ויפה    לבני אשר נטשתים.    בהודו אני מצודה    ביום בא וסר וחמק.        נקיה אני לדודי,    והוא יודעה בסודי,    ולי יעטה רדידי.    ולי אהבה חמודה,    ועלי איחדו חק.    ונפשי בחן רבודה,    כנחשק מנת לחושק.          ",0,1,2,2,0,0
"   	 	 	    שאו הרים ומדברים וימים   שאו, הרים ומדברים וימים,  שלומי אל ידידי העגומים,  ואל ידאג לבבם בעדי – כי  חבלים נפלו לי בנעימים!  אני אמון בנא אמון בארמון,  מקום הפז ומחצב הכתמים,  בבית אהרן, בבית ארון, מקום רן,  מקום שרון עינות ואגמים,  בבית חכם, בבית חבר, בבית רב,  בבית דין, בבית צדיק ותמים.  ירושלמי – קדשה לו ירשה  ירשה מאבותיו הקדומים,  קדושים ממקום מקדש יבואון  ומולדתם בהרי הבשמים,  אשר נשא פאר תורה ומשרה  כשאת אהרן פאר אורים ותמים.    הרף שאון ים   הרף, שאון ים, עד אשר יקרב  תלמיד וישק את‑פני הרב –  יד אהרן הרב, אשר שבטו –  לא נס נעים לחה ולא חרב  למד ולא אמר לידו “רב!”  היום אני מודה כנף מזרח,  כי מחרת אקב כנף מערב.  איך יעזב איש את צרי‑גלעד  אחריו – והוא חולה נשוך עקרב?  או יחליף את‑צל ענף עבות  בחם ובקרח ובשרב?  חלף לצל קורת נוה הרב  צלי – מעון קריה למלך רב!    נטה בי אלי צען   נטה בי אלי צען וים‑סוף והר חרב  ואסב אלי שילה ואל‑תל דביר חרב  ואלך אלי מסעי ארון הברית, עד כי  אלחך עפר קברו אשר מדבש ערב.  ואראה נוה נאוה אשר שכחה קנה –  וגרשו בני יונה ושכנו בני ערב.    אלהי פלאך דור דור ירחש   אלהי, פלאך דור דור ירחש  ומפי אב לבנים לא יכחש.  וזה היאור לעד כי דם הפכתו  בלא להט ולא קסם ונחש,  אבל שמך ביד משה ואהרן  והמטה אשר נהפך לנחש.  היה עזר לעבד האמין בך  ולראות את מקומות פלאך חש!    הפשט הזמן בגדי חרדות   הפשט הזמן בגדי חרדות  ולבש את בגדיו החמודות,  ולבשה האדמה שש ורקמה  ועשתה משבצות זהב רפידות?  וכל מזרע יאור – תשבץ, כאלו  נאות גשן בחשן הם אפודות,  ומרבדי נאות מדבר – חטובות,  ורעמסס ופתום – פז רבודות.  ושדה על שפת היאור ושדות,  צבאות הן, אבל שהן כבדות:  ידיהן כבדו מן הצמידים  וצרו צעדיהן בצעדות.  ולב יפתה וישכח את‑זקוניו  ויזכר עוד ילדים או ילדות  בגן עדן במצרים בפישון,  בגנות על שפת נהר ושדות.  והקמות ירקרקות אדמות  ולרקמות מלבשות בגדות,  ורוח ים תניפמו, ונראו  כמו משתחוות אל אל ומודות…    ראה ערים והתבונן פרזות   ראה ערים והתבונן פרזות  אשר היו לישראל אחזות,  ותן כבוד למצרים – והקל  פעמיך ואל תדרך עזוזות  בחוצות עברה בם השכינה  לבקש דם ברית על המזוזות.  ועמוד אש ועמודי עננים –  ועיני כל מצפות בם וחוזות.  ומשם חצבו בעלי ברית אל  ופנות עם אדני שם גרוזות!    למצרים עלי כל‑עיר   למצרים עלי כל‑עיר תהלה  אשר היה דבר אל שם תחלה  ושמה נטעה גפן בחורה  והיו אשכלותיה סגלה,  ושם נולדו שלוחי אל והיו  שלוחי אל כבין חתן וכלה.  ושם ירד כבוד האל והלך  בעמוד אש וענן וחתלה,  ושמה נעשה קרבן אדני  ונתן דם ברית ויהי גאלה,  ושמה מעמד משה להעתיר –  ואין מעמד כמו זה לתפלה,  וישראל למצרים ואשור  שלישיה – ובינתם מסלה.  ומזבח לאל היה בתוכה  לרומם את‑שמו על כל‑תהלה,  והאותות והמופתים והשם  אשר עולם בהוד זכרו ממלא,  וגם מנהרי עדן נהרה  וטוב ארצה בגן עדן מסלא.  חקרנוה וכן היא – אך לבבי  ימאן למרפים על נקלה,  ואדע כי שכינה נטתה שם  כאורח לצל אלון ואלה –  ועם שלם וציון היא כאזרח  ושם תורה ושמה הגדלה,  מקום הדין, מקום הרחמים שם,  ושם יחיל אנוש לשכר פעלה,  והר נקרא לאל הר נחלתו  והפרישו להקדישו כחלה.  ויורד מקדשתה לבבל  ומצרים [כמועל בה מעילה],  אבל איש יעלה מכל ארצות  אליהן – מעלה היא לו מעלה!  ולמה ילעגו עלי מליצים  ולמה אהיה להם למלה?  אשר אם הם בדת אל מאמינים –  אדינמו בתורת הקהלה.  ואם לא יאמינו – הן מחיצה  ואין ביני ובינהם נחלה.    צנפני זמן   צנפני זמן אל מדברי‑נף.  אמר לזמן: יטלטל עוד ויצנף,  עדי כי אחזה מדבר יהודה  ואבא ירכתי צפון יפה נף,  ואעטה שם יקר משם אלהי  ואלבש את­‑­פאר קדשו ואצנף.    אם רצון נפשכם       אם רצון נפשכם למלאת רצוני,  שלחוני ואלכה לאדני –  כי מנוחה לא אמצאה עוד לרגלי,  עד אכונן בבית מעונו מעוני.  אל פעמי תאחרו מנסע,  כי אפחד פן יקרני אסוני.  שאלתי – חסות בכנפי כבוד אל  והיות עם מלון אבותי מלוני.          ",0,1,1,1,0,1
"   	 	 	    1   בתחתיות ארץ בחיק האדמה    נחבוש בטמון פעל כפים    כי צמחו יבורך והיה לקמה    יחיל זורע בזעת אפים.        גם זרועי חמדה בעפר יטמונו    בני תמותה בצלמות דומה ישכונו    עוד ביום אחרון משנת מות יקיצו    ומבטן שאול כעשב יציצו! –        מי זאת נאנחה    פרשה כפים    כצל נהלכה    בשברון מתנים? –        אם שכולה משארית תנחומיה    שם תרד בבכי בכי תמרוריה    קדרה ושחה נאקת שבר עוררה    כי בתה תרחיק נדוד – לא תשוב מהרה.        גם אלוף נעוריה תדמע עינהו    על אילת אהבים אשת חיקהו    על ילדיו הרכים מעיו יהמיון:    אלה הצאן בצל מי עתה יחסיון? –        מי על מי מנוחות עתה יובילמו?    אמם בארץ נשיה לא עוד תזכרמו!    ירכתי בית אבלו, וזרה נוקטת    בבנים לא לה תחתיה שלטת! –        אבל עוד תהיה אם הבנים שמחה    עוד תדרוש שלום נות בית צלחה    יום בני תמותה משנת עולם יקיצו    ומבטן שאול כעשב יציצו.        )Nach Schiller‘s: ""Dem dunkeln Schoss der heil’gen Erde"".  ↩           ",0,1,3,3,0,0
"   	 	 	     שוב לפני: זקן בלה,  פנים צמקים ומצררים,  צל קש יבש, נד כעלה,  נד ונע על־גבי ספרים.      שוב לפני: זקנה בלה,  ארגה, סרגה פזמקאות,  פיה מלא אלה, קללה,  ושפתיה תמיד נעות.      וכמאז לא מש ממקומו  חתול ביתנו – עודו הזה  בין כירים, ובחלומו  עם־עכברים יעש חזה.      וכמאז באפל מתוחים  קורי ארג העכביש  מלאי פגרי זבובים נפוחים  שם בזוית המערבית…      לא שניתם מקדמתכם,  ישן נושן, אין חדשה; –  אבא, אחי, בחברתכם!  יחדו נרקב עד־נבאשה!           ",0,1,3,4,0,0
"   	 	 	    נשמת       נשמת / אל, ממקור חיים היא נלקחה, / אלהיה מאמרת;    אחרי בלות היכלה תמצא מנוחה –    אור זרע לצדיק ולישרי לב שמחה.    נשמת / בוראי הבינתני – ויאורו עיני, / בכל יום מברכת;    בעודה באפי בדתך אשים הגיוני –    בידך אפקיד רוחי, פדיתה אותי, יי.    נשמת / רוחך הטובה למדתני חקיך, / רני תת מרננת;    ראתה תם קרביך וחסר רחקיך –    ראש דברך אמת ולעולם כל משפט צדקך.    נשמת / הודך החיתני, במלאת צורי שרשי, / הדרך ממללת;    השכל עלי זמרה תחתית ישיא –    הלא מצער היא ותחי נפשי.    נשמת / מתכנת גוי, במלכה עלי – / ממלכות יה ממלכת;    מיסרתני יום ליום לישר מעגלי –    מה אשיב ליי כל תגמולוהי עלי?    נשמת / קשטך לכבד – בניך למדתם, / קדשתך מקדשת;    קראתני לעמד בדתם העמדתם    קדם ידעתי מעדתיך, כי לעולם יסדתם.    נשמת / טהר כבודך – אותותיך בקרבה, / טמאת הגו מטהרת;    טרח תאות תבל תסיר מקרבה –    טוב לפני האלהים ימלט ממנה וחוטא ילכד בה.    נשמת / נעמך התאותה דרכיך ללמד, / נצח מנצחת;    נודע כי הכל לכבודך יעמד –    נפלאים מעשיך ונפשי ידעת מאד.    נשמת / חיים, מדי היותה באפי – / זמרת עזה מזמרת;    קולי הרימותי אל אל ואפרש כפי –    ושפתי רננות יהלל פי.        ",0,1,1,1,0,0
"   	 	 	    גאולה (?)     יחיד מרומם בורא גויה,    חוסה ורחם על אם עניה,    חושה בקבוץ גלות שניה    ובנה לציון עיר החניה!    אגיל בביאת גואל מקבץ,    רועים יבשר הצאן ירבץ,    כהן ילבש רקמה ותשבץ,    ישמיד לאויבים אנשי רמיה.    בנים בטוחים בשמך עזורים,    לעד שמחים, ששון אזורים,    בזכות משוכים קבץ פזורים,    בנים בחורים מכל גויה.    רחום יקבץ בניו ועמו,    כי הם קרוים צאנו וכרמו.    השב כבודך לנוה מקומו,    עמך נדודים, ארצם שאיה.    השב שבותך מכל עברים!    בזכות אבותם תחבש שבורים,    וזכר ברית אב בין הבתרים!    בשר בעמך: ארצם בנויה.    משם תקבץ בני יהודה,    שמה תרבץ אנשי תעודה.    שכלל לעמך היכל חמדה –    כל בא לתוכו נפשו פדויה.        ",0,1,1,1,0,0
"   	 	 	       נצב – כמו עמד לפוש, מדי טילו – בגן    שקספיר, איש־ברונזה;    ואהבה גדולה לעולם, בת אור לא־מכאן –    בעינו הפקוחה הוא גונזה.    נשא, בקפלי־אדרתו יתעטף כמו חי.    ועל מצחו הקודר, הרחב –    צל הוד אל, מסתכל רב־חמלה בדרי־הגיא    ממרומי־נצחיו.    ותחת בית־שחיו – מוך־נוצות! שם קן    צפור בנתה לה – אם; ואפרוחים יהמיו,    אל לבו הגדול כה סמוך!    ונגעה המראה עד לב, צנועת־חן:    בצל מי רכים אלה יחסיו!    שקספיר מגונן על קן־צפור נמוך!…   1928.       ",0,1,3,4,0,0
"   	 	 	    רהיט     ובכן ויהי בעלות המנחה ויגש אליהו הנביא ויאמר:    אזכרה דת מקנא שם בעת הומר / בעלות המנחה, וחק עולה גמר –    ויגש אליהו הנביא ויאמר:    ׳בתחלת דברי בך חסיתי, אל, / ועליך שברי, נדרש לכל שואל,    אלהי אברהם יצחק וישראל.    רוממותך גלה לפקח עורים, / כי אני עבדך דובר מישרים    ובדברך עשיתי את כל הדברים.׳    הוא קורא לנפשו לישע אל חוכה; / נפלה אש – ועולה ועץ ואבן מסכה    ואת העפר ואת המים אשר בתעלה לחכה.    מרודים, בראותם אותות מגבוהים, / נפלו על פניהם נבהלים ורוהים    ויאמרו: ׳יי הוא האלהים!׳        ",0,1,1,1,0,0
"   	 	 	    (לזכר אמי)     היא פתחה הדלת כיראה  ותצנע החדרה זהירה;  ותקרב כקרב על בהונות  ותצנח על ערשי פלמונית.  וארא דמות-אשה היושבה  שכולה, קשת-רוח וחושבה.  ותצא דמעתה הכנה  ותעמד על מפתן בת-עינה;  ושפתה הנובלה רעדה  ובראשה לי נדה ונדה.  אז תמח מעינה הפנינה  ותשקף אל עיני בתחנה  ותאמר: מה-שלומך, אפרוחי?  אל תירא, כי אמך אנכי.  שמעתי ממרחק כי תדעך,  כי תשכב חרדים ונדח;  ורחוק מחיים ושמש,  תתמוגג אין-אונים באמש,  ויהי כל הגיגך הנובל  רק אלם, רק נכנע, רק סובל!  כשעמום ביום הערפל,  כגסיסה בעולם השפל…  אף רצון לקוות כבר אינו…  מה היה לך, אישון בת-עיני?  בשם כל הנשמות הקדושות –  ראה השבעתיך – התאושש!  ואשרי הצבאות במרום  הנהנים מזיוה ושרים;  ואשרי גם עמק הבכא  לראותה מרחוק אם זכה.  הזדרז!.. כבר אשמע הטיסה,  כבר התחיל ההלל הנשא.    – – – – – –   נפעמתי ואיקץ משנתי…  מה היה? אי אמי מורתי?  אי ערשי ואיפה הנני:  הישני במציאות אם איני?  וחדרי? ומטה? ומעלה?  ואיזו משמרת הלילה?  ופתאם באחד המבואים  האובדים בחכשה ותוהים  ערירי בלילה הכבד  השתקשק קול אופן ואבד       ברדיטשוב, אייר תרס""ט       ",0,1,3,4,0,0
"   	 	על קבר נערה 	     על ידי נצבת ובעיני היונים  אל עיני מבטת הרטבות מדמעה;  ודממה מסביב, אך בין האלונים  ישמיע הזמיר שירתו הנעימה.  ורסיסים מזהירים על בבות עיניה,  ולנגה ירח כפנינים יהלו;  אתענג דומיה, אתבונן עליה,  וכרגע הפנינים על ידי יפלו.  יפוח הרוח – וקוצת תלתלים  השחורה כעורב על מצחה נופלת;  מבטה הנפלא בלבבי יך גלים  ובנבכי ים-ענג בי נפשי צוללת.  ובקוי אור נעם הלבנה הזכה  ממרומי שמים שפתיה נושקת;  ובידה הלבנה, החמה, הרכה  ידי הרועדת בעליצות חובקת.  חובקת – ולבבי יפעם בכח,  נשמתי תשתפך בנשיקות להבות;  ובאור שבעתים יהל הירח,  אור אהבה ונעם, אור ערב לא עבות.  ועדויה תפארת אראנה נצבת,  כינורות ונבלים שם מרה נאנחו.  האלה פניה, זה סמל עצבת?  וסביבה אכזרים יצהלו, ישמחו.  ולנגדה אביטה ובקרבי קפאון,  ובעיני אין דמע ולבבי כאבן;  וסביבה המונים שם ירבו השאון,  אך נפשה מי ידע ולבבה מי יבן?  ומהומה מסביב – ולאזני חודרת  אנחה חרישית ולבבי פלחת.  מי זאת האנחה? ההד פך החרס  שנפץ, אם נפש אמולה נאנחת?.  ולנגדי מבטת ובחמלת עצבת  הלבנה הכהה מחרכי עננים;  פניה יפיקו תוחלת נכזבת,  לבב מלא אהבה ופצעים נאמנים.  לא עוד אנחות נעם, לא שירי ידידות  ישמיע כנורי, מיתריו הרכים  יהימו בעצב, יחושו עתידות,  עתידות החיים בישימון מחשכים –  זיו חכליל השמש, אור נעם ירח,  הוד זהר כוכבים, צליל גילת הנחלים,  מגביעי שושנים האדם, הריח,  המון כנף הרננים, סוד שיח שבלים–  איכם, מחמדי: הה, איפה נעלמו?  מי עלה שמים ויקדר הוד זהרם,  ויאבל צפרים שככה נאלמו,  ויאבל התבל, פרחיה והדרם?  או מי ירד מטה לתהומות השחת  ויפתח דלתים, ויוצא האפל,  להעיר כל זהר ולמרר כל נחת  ולחלל כל קדש ברם ובשפל?  מעודך היית ככה, תבל אבלה!  עיניה הקסם עליך שפכו,  הצהילו מסביב;אף פתאם נבלה,  ונעימות הדרך לזועה נהפכו.  מתלאות החיים, ממרורות האהבה  פה עמק בקבר שאננה תשכבי;  ואני מת-חי, קרבי שדה קברות התאוה,  תולעים ירמו בנפשי ובלבבי.       תרנ""ד       ",0,1,3,4,0,1
"   	 	 	       על המגרש, על דשאו המכסה ארגמן בין־ערבים,    נער פזיז מכרכר סחור לכדור הפוטבול.    עלם בעט ברגלו. פרושי־יד מתפזרים לכל עבר.    עף הכדור. זה חוטפו, זה מחדש קולעו קל.    מי ינצח – הינו הך; אולם יש בכחם של כל אלה    את החמה השוקעה שוב הזניטה לזרוק.        ",0,1,4,4,0,0
   	 	 	     ידיד עליון שמע הגיון כאשר אשמיעך    בחן מלין בדת תפלין כמו דת שעשעיך    וארבעה לראש קבעה ונצרם לרגעיך    ושל היד יהי אחד ליד כהה בקבעך    כחותם על לבך כחותם על זרועך  הדר תפלים היות אצולים ממתר לפי קדשים    והעמידם והפרידם היות לארבעה ראשים    וראשי שין כמו רישין מרבעים משלשים    ולצור דל אל תחדל ויוד מיד אל תאשים    עשה לשמם עד תמם ומצותם לאנשים    הכי מהם פטורים הם קטנים עבדים ונשים    וחתנים ומתאוננים ואשר למצוה חמשים    ולא נתן לעשותן לתשעה הם מפרשים    ושים אתות עלי אתות בתגין כתבנית גדישים    רצועיהם לבר פניהם לכל חפציהם דרושים    ואין לחזקם בהתפסקם אבל לעשותן חדשים    בזאת תרבה ולא תכבה וכחול ימי זרעך  והרצועות יהו צבועות שחרות למשה הלכה    רצועת יד קשורה עד אצבע צרדה ארכה    והרצועה לראש ידועה עדי טבור ממשכה    ודת שתיהן ברחביהן כארך שעורה ארכה    ותתורתא ומעברתא היות בשער נכרכה    קשר קשרן ותן סדרן כאשר אצו אתכה    שמע והיה תן בחליא לפאת ימינך סמוכה    ותן ממול פאת השמאל קדש לי וכי יביאך    ואל תמר והשמר מלהחליף ומלהפכה    וגם תדרש ליד ולראש אחת היא הברכה    ודינם אם לא תתאים ברכה להחזיר צריכה  כן נאמר וכן נגמר וגם אני מודיעך  דרש ומצא אנוש רצה בחקות אל כהלכתם    חוב עליו היות תפליו עלי קלף כתיבתם    דת ודין תפר בגידין ואין שרטוט בתורתם    ודין להיות לאותיות אויר לכל סביבותם    ואל יורד מראש ליד לבל תקל קדשתם    ומעשר עד עשר וארבע קץ תפירתם    ועת שומם בעוד יומם אנוש חיב בברכתם    ויד יקדם בעת יעדם וראש עת יחלץ אתם    וזאת בזאת לא אחזות ולא מעכבות חובתם    ושבתות ימי אתות די להם באתתם    ותפשיהם אסורים הם לקבוע תנומתם  תנה דעתך ומחשבתך ושים בם שעשעיך  הוה זהיר באור בהיר צח אין עליו עננה    דת נתונה לך למנה בהר מר גבעת לבונה    ודת תפלים אל תעלים פן תעבר בשמונה    צר למגן לך למגן יהו כמו כנפי יונה    ומוראך בלב ראך בשם שדי אל אמונה    בך בחר ולא אחר לגלות ברכה צפונה    ציר בשלחו לך ברוחו אין בפיהו רק נכונה    ואם ענך על עונך בריתו לך נאמנה    אל תירא כי מהרה קל יבאון ימי עדנה    והאהבה כטל נדבה כראשנה וכאחרונה    כן יאמר צור שמר ברית לאתנים נתונה  עם אחד אל תפחד כי אני מושיעך.         ,0,1,1,1,0,1
"   	 	 	    אהבה / ר' אברהם אבן-עזרא      אודה יה ולשמו יד אכתבה – / הבוחר בעמו באהבה.             במה אתרצה אל אוהבי?         קנני תחלה מבית שבי         ואשכן לבדי ארץ צבי,    ישבתי בצלו ואשכבה / בטח, ושנתי לי ערבה.             רוח מחלתי / מני דחה         ועון מעותי, / אל, נא מחה,         ולהדרת נותי / אותי נחה,    אולי עת ידידותך קרבה? / כי נפשי לפרודך דאבה.             הלעולם תרחק / בית שבתך?         צר לוחץ ודוחק / יונתך,         איך אמה תצחק / על בתך?    על מה בת כבודה – היא שכבה / לארץ, ושפחתה שגבה?            מחסה הוא לבניו בו יחסו.         יום כלות משנאים דת מאסו –         בו אבטח, ואויבי מה יעשו?    כי עבי זבול ותהום רחבה / לא יוכלו לכבות האהבה!        ",0,1,1,1,0,0
   	 	 	    חתימה: אלשבזי     אהבת גברת נכבדה / תאיר לעין שכלי ורעיוני    ואני ליפיה אחמדה / כי היא בגלותי תנחמני    נפשי כצפור בודדה / תקביל בכל לילה פני אדוני    כי לה מלוה שר צבא    לעלות בחי האהבה    בין הכרובים נצבה    ותחדשה גילי ורב ששוני    מגוף טבעי נפרדה / ובעוד עלות שחר תקוממני:    לאלנפס גאיה מדרכה / מעשוקהא אלעקל פי הואהא    בין אלדרארי סאלכה / תעלו אלי אלכרסי תכׄץ רצׄאהא    באלדין ואלאימאן ממסכה / ואלגׄסם פי כׄט אלשמאל בלאהא    דאים חיאתה מפסדא / מזגׄי אלנפוס באלגׄהל ואלהואני    ואלנפס תקצד עלמהא    תזכו ותעבד רבהא    תשתאק אלי בסתאנהא    תנגׄו מן אלאתׄאם ואלאמתחאני    תרגׄע לדאר אלאבתדא / תלבס לנור אלעקל באלגׄנאני:    שאלי אימתי לדוד / ירצה עלי גולים שהן סגלה    בין ההדסים יעמוד / ישיב שבותנו כבתחלה    שובי יחידה מנדוד / עלי בשחר סדרי תפלה    עזבי לשפחה מורדה / בדבר תשובה עוררי המוני    אל טוב אלהי תנהרי    שירה חדשה דברי    ישע אלהים סברי    אולי בעת רצון ישגבני    אזכיר שמו ואיחדה / עזי וזמרתי ינהלני:    בין רצׄאך יא כׄאלקי / ואנעם סליכא נסתניר בפצׄלך    ואנגׄי אלאסיר אלגארקי / ואעדנא פי אלכׄיר קבל נהלך    תעלו אלאנפס תרתקי / ותלחץׄ אלאימאן תחת צׄלך    תשתאק אלי דאר אלהדא / דׄי קד כׄלק פי אול אלזמאני    ואדׄכר לעהד אבאינא    ואתם למא אועדתנא    נרגׄע אלי בית קדסנא    נסמע לנגם אלשיר ואלמעאני    ואכפי אלשמאל אלחאסדא / ואעזנא גׄמעה מן אלהואני:    זכרה לדל הנעלב / משלחנם זמנה מזונו    אתה אדון הכל ואב / עיני כמו עבד ליד אדונו    רפא ללב הנעצב / מעול ילוד אמה ומחרונו    הצל לנפש חרדה / מבעלי עולה תמלטני    חזק עניים נדכאים    מזיז כבודך נהנאים    תמיד בפתחך קוראים    קומה בעזרתי ואמצני    עמך באהבה תפקדה / ובצל כנפיך יהא מלוני:    יא צאח בלג ניתי / שא נעקד אלראחה תטיב אלארואח    מא בין אחבאר סאדתי / נשרב ונתהיא בשרב אלאקדאח    סבחאן חאפץׄ חיותי / גאפר כׄטא מן תאב אליה וסמאח    אלמלך לה מתסרמדא / רבן מהימל לא סואה תׄאני    פצׄלה עלינא דאימא    לאלכל במלכה חאכמא    באסט לארצׄה ואלסמא    לא תנצׄרה עיני והו יראני    ואוחד אסמה סאגדא / ואשרב לכאסי אלצאפי אלזמאני:        ,0,1,2,2,0,0
"   	 	 	     אם אין מזבח – על כל גבעה שוממה  אקריב מנחתי,  ואם שקט בעיר ושנתה נעמה –  והחרידתה אנחתי.    אם אין מקדש – ברעש אכה  את קרנות החומה הפרוצה,  ואם אין מים טהורים, אשר אזה  על ירושלים – אזה מדם קרקפתי המחוצה.    ואם אין נביא וכהן – ותפשתי כל מצרע,  אם שקרן או מדיח,  ואמרתי: האם לא אתה הוא, שלך יקרא  משיח?        ",0,1,3,4,0,1
"   	 	 	     את מהלל פי אזן וגם רצה, / הגיון לבי שעה ונדבות פי,  בעת קראי ‘מודה’ לך – ואני / אתן צדק לפועלי [צור]פי.  ראה בעניי ושא לחטא מעלי, / רומם שפלי, רדף [כ]ל רודפי.  היה בכסלי, נפשי שמר, אלי, / ירום ראשי ואענה חורפי.  מעוז צלי ומתהום מעלי – / מה יעשה לי מהוללי שואפי?        ",0,1,1,1,0,0
"   	 	 	    אמר קים:  והוא תרגום שני לשיר: המרובע של אמאר קהאיאם הפרסי על פי התרגום:  האנגלי של החכם: עדווארד פיטצגעראלד.  מאת יוסף מזל.      קורא נכבד!  הא לך בזה שיר נאה למשורר־הפרסי אמאר קהאיאם – החי בערך 800 שנה למפרע – בתרגום שני, יען כי תרגם ראשונה ממקורו הפרסי אנגלית, ואנכי תרגמתיו שנית עברית עם מעט ההערות הנחוצות כתרגום הראשון, ואף כי השיר הורק מלשון ללשון פעמים, עודני מתברך בלבבי כי עמד טעמו הראשון בו.  בדבר המשורר, הנה רבים יחשבוהו לאחד משלשת המשוררים־הפלסופים הכי נכבדים, ואלו הם: מחבר ספר איוב, לוקרעטיוס הרומי, ואמאר קהאיאם הפרסי, ורבים לא כן ידמו, ואולם הכל מודים שהיה משורר מעולה, פיו ממלל רברבן, ושירתו חדה ומרוטה, נשגבה ונעימה, כאשר תחזינה עיניך.  ובדבר שיטתו, פליגי בה חכמי אומ""הע, מהם אומרים כי היה כופר בכל, ומהם – כי היה מודה במקצת, וישנם גם המזכים אותו לתמים דעים אלא שרוח השירה מדברת מתוך גרונו ואין משורר נתפס על בטוי שפתיו, ולא אחד עמד בסוד המשורר שיכריע ביניהם, אולם בשירו זה, לא הרבה להגות דעות חדשות, רק העלה גרה את השיטה הנושנה של “אכול ושתו” ורוממות יין בגרונו במדה מרובה מאד, (ואולי סבר כמאן דאמר שעץ הדעת גפן היה, או שהיה אחר ארבעים דמשתי מעלי ליה.) ובשיטה זו מצינו לו חבר מובהק בבן אומתו המשורר מירצא שאפפי; ויהי מה, מובטח אני שאין כחו של הפרסי הערל הזה יפה להחליש אמונת יהודי תמים, ומה גם כי אנכי בתרגומי לא אל תכנו כונתי רק אל נעימתו, ומובן, כי גם הנעימות לבדה תכלית רצויה היא; ועל כן אקוה כי כל חבבי שפתינו יודוני שהוספתי תגנץ שירתה פרח אחד נחמד ונעים.  מנשסתר, תרס""ז      1   עורו, כבר ידה בקר בדוד הלילה    את האבן, להניס צבאות כוכבי רום,1    ובמזרח, כבר הגיע הציד    אל מצפה הסולטן הנוצץ באור יום.     2   בחלומי, טרם האיר פני רקיע,2    ואשמע קול קרא מבית היין,    עורו ילדי! ומלאו הגביעים    עד לא יחרב יין החיים ואין.     3   ובקרוא הנרגל, והעומדים בחוץ    ליד בית היין, קראו בשאון רעם:    פתח הדלת, רק רגע נתמהמה,    וכי נצא, אולי לא נשוב עוד פעם.     4   עתה, כי שנה חדשה3 תאוות ישנות    מעוררת, הנפש בדודה תנוח,    במקום שת משה4 יד לבנה על ענף,    וישוע מקברו מפליא ברוח,     5   הגן אירם נהרס עם כל שושניו,5    וכוס שבע הטבעות לימשיד איהו?    אולם גפן תעש כקדם אדומיה,    ופרדס ליד אובל יתן ריחהו.     6   ושפתי דוד סגרו; אולם פהעלעבי6    בקדשו יריע: יין! יין! יין!    “יין אדום” תצפצף הזמירה לשושן    את חרטומה הצהוב להאדים עין.7     7   בואה, מלא הכוס, ובאש האביב    סות חרף הנחם פשוט והשליכהו;    הזמן כצפור, הן דרכו מאד קצרה    לעוף – וראה! כי כבר פרש כנפהו.     8   הבט – אלף פרחים עם אור הבקר    נערו, ורומסו בחמר פרחים אלף,    וירח אביב זה המביא שושנה,    גם לימשיד עם קיקובד יביא חלף.     9   אולם בוא עם קהאיאם הזקן, ועזב    את קיקובד וקיקוסרו ושכחמו,    רוסטום ינוח שלום על משכבו8    והטים־טי במשתיו, אל תפן אלימו.     10   עמי, על חבל ארץ כסוי ירקרק,    ובין מדבר למזרע שלו הנהו,    ששם לא נכר שליט לפני עבדו,    וירחם סולטן מחמד על כסאהו.     11   שמה בצל הענף עם ככר לחם,    כד יין וספר חרוזים, ושנינו    במדבר נתרועע אף נשירה,    וגם המדבר יהפך לגן עדנינו.     12   מה נעימה המשרה, כן רבים ידמו,    ואחרים – העדן עם כל עתידותיו;    צר המזומן בידך ואת השפק זרה,    ערכו כתף ממרחק בקולותיו.9     13   ושמע לשושנה לועגת לאמר:    בחלל העולם נעים ריחי אפיחה,    חושה בן אדם נתק מוסרות כיסי,    ואת כל האוצר10 הגנה השליכה.     14   התקוה הצודדת לבות אנשים    הוה אפר, וגם האשר דמיונו    כשלג הירד על פני חול ישימון,    יאיר שעה או שעותים ואינו.     15   ואלה שצברו גרעיני הזהב,    ואלה שפזרום כגשם ברוח,    שנימו לא יהפכו לעפר זהב נטמן    אחת, ושנית יחפשו מתים אי ינוח.     16   התבונן, כי במלון ההרוס זה,    שפתחיו חליפות היום עם הליל,    כל שליט ושליט אך רגע ביקרו,    ולדרכו ילך לו עם כל החיל.     17   הלא אמור: כי ארי ולטאה ישכונו    בהיכל ימשיד ששם רוה בגאותו,11    ועל ראש בהרם גדל צידים, פוסע    עיר פרא, והוא אין מקיץ משנתו.     18   על דעתי, כי תאדם יותר שושנה,    במקום איזה צזר שפך דמיהו,    ובכוס כל פרח תצמיח הגנה,    מח קדקוד נעל יזל תוכהו.     19   ונטע נעמן זה החופף בירקרק    על שפת הפלג משענה העמדה,    נא השען לאט, מי יודע, אולי    חביון מקורו איזו שפה נחמדה.     20   אהובי, מלא כוס המזכך ההוה    מנחם עבר ואימת עתיד בשאול,    והמחרת? מי יודע, אולי אהי    גם אני עם שבעת אלפי שנות אתמול.12     21   הנה ידידינו האהובים והמעולים,    שהזמן והמקרה בגתם דרכו,    לפנים גם הם שתו כוסם או שנו,    ואחד אחר אחד בדומית נצח נחו.     22   ואותנו המתהוללים בזה החדר    עזבו, ואביב מתלבש בפרחי עדי,    גם אנו בהכרה תחת מצע העפר    נרדה, גם אנו נכין מצע ולמי?     23   הבה! נעש אשר נוכל במעט הימים,    טרם נרד גם אנו אל עפר החוף,    עפר תוך עפר, ותחת עפר נשכבה,    בלי יין, בלי שירה, בלי משורר וסוף.     24   ולאלה המכינים ליום ההוה,    עם אלה האוצרים לעתיד ומחר,    השמש ממגדל האפל מכריז:    פותים, גם פה גם שם אין כל שכר!     25   ותמימים ונבונים, מעמיקי חקר    בשני העולמים, פתע נעלמו    מזה, כחוזים הוזים שמליהם    לאל, ובעפר פיותיהם נסתמו.     26   בא עם קהאיאם הזקן והנח פטפוט    לחכמים; הכל כזב, וכצהרים    אולם ברור, כי חשים חיי גבר    ופרח אחד לא יפרח פעמים.     27   גם אני בחשק נמרץ הטיתי אזן    לקדושים וחכמים עודני נער    ווכחיהם על הכל שמעתי,    וצאתי ובואי תמיד באחד שער.     28   עמהם זרע הדעת זרעתי,    ובמחי עמלתי להפרות הדעה,    ומה תבואתי וקצירי שאספתי?    כי כמים באתי וכרוח אצאה.     29   תוך תבל זו ובל אדע מדוע?    ומאין? כזרם בלי סדרים ישטוף,    וממנה אצא בלי דעת אנה?    כרוח הישימון שבלי סדרים יחלוף.     30   הלא בלי שאול, הלום הבהילוני מאין?    ולאן? בלי שאול מזה יבהילוני,    וזכרון חוצפה נמרצה זו להשכיח,    כוס אחת וגם שניה אנא השקוני.     31   ודרך השער השביעי ממרכז    ארץ לרום שבתאי פרשתי אבר,13    ורבות שאלות קשות בדרכי התרתי,    רק לא שאלת המקרה ותכלית גבר.     32   שם היתה דלת נעולה בלי מפתח,    ומסך עב מונע ראות עינינו,    רק שיח מעט אודותי ואודותך    כנראה, וכרגע, ונהי לאפס שנינו.14     33   ולכפה המתגלגלת שאלתי:    היש לפקדות פנס מפיץ נהרה,    לילדיה הנכשלים באפלה?    ותשובתה אויה! מעל נשארה.     34   אזי, בכוס עפר זה שפתותי נגעו,    מבאר חיים לטעום ולהבין הסוד,    ושפה לשפה הביעה: ""מהרי ושתי,    ""הגבר ימות אחת ולא יהיה עוד.     35   ובכוס – שענתה בשפה מגמגמת –    אדמה – לפנים נפש עליזה קננה,    ושפתה הקרה אחת נשקתי,    עוד כמה נשיקות תקח או תתנה?     36   ובשער העיר [פעם בין ערבים]    ראיתי יוצר והנה רמס בחמר,    ופתע – ובלשון המהויה כלה –    “לאט לי אחי! לאט נא!” התלונן אמר.     37   בואה, מלא הכוס, מה יתרון לשנות    כי העת מועדת תחת רגלינו,    על מחר שלא נולד ואתמול המת,    מדוע נתרגז בזה נעים יומנו.     38   כמעט רגע בממשלת הכליון,    כמעט רגע טעם חיים נחושה,    כבר אספו כוכבים אורם, והמסע    החל לבקר האפס… נא חושה! 15     39   עד מתי, עד אנה, בלי קץ תעמלה    להתוכח על כל ענין בדברים,    הלא טוב טוב התענג על פרי הגפן,    מדאג על בלימה ואכל פרות מרים.     40   הלא תדעו ידידי, כי בביתי החדש,    חגתי בשתיה שניה החתנה,    חקירה העקרה גרשתי מיצועי,    ובת הגפן ארשתי באמונה.     41   ולו שעור אתנה אל מעלה ומטה,16    ובמדה וקו אגבילה יש ואין,    ובכל שחפשתי ודעת נכספתי,    עוד לא העמקתי חקר כעמק יין.     42   וזה מקרוב ליד פתח בית היין,    בין הערבים כדמות מלאך נצב    חזיתי, ועל שכמו עמוס כד מלא,    אף צוני לטעום והנה הענב.     43   הענב יוכיח – בהגיון מחלט –    תרמית כתות נצות שבעים ושתים,17    ותעתועי אמן ההופך בין רגע    מתכת בדיל החיים לזהב פרוים.     44   הגבור מחמד השר ומנצח    כושים תועי אמון, ברעש מלחמת18    מעצב, רגז וכל נגעי הנפש,    הוא מפיץ ומכה בחרב קסמת.     45   ואולם ינצחו חכמים אלה את אלה,    ועמדי נטוש מריבות לתבל והמונה,    בפנת ההמולה שלו השתרע,    ושמה לעג ללעגיך ושלם כגמולם.     46   הן פנימה וחוצה, מעלה, סביב, מטה,    רק תעתועי מהגים ומחזת צללים,    נשקפים במכונה לאור נר השמש,    ונחנו דמיוני תמונות חולפים וכלים.19     47   ואם ככל הדברים שאחריתם אפס,    יהי גם יין משתך יחד עם שפתיך,    זכור, כי גם בעודך, הנך מה שתהיה    אפס, ואפס לא יגרע מערכך.     48   בעוד לחוף נהר שושנה תפיץ ריחה,    גמע המיץ האדום עם קהאיאם יחד,    ובבוא המלאך אליך עם סבאו    השחור, גמאהו בלי פחד.     49   חלדנו – לוח מרבעים בליל ויום,    ומתים ומקרים בפסות מנצחים בקרב,    אנה ואנה נעות, מכות וממיתות,    ואחת אחר אחת, לארגז תושב.     50   הכדור אינו שואל אם כן ולא,    וכרצון שלחו, שמאל וימין יתנועע;    ומי שהשליכך לשדה המשחק,    הוא יודע כל – יודע – יודע.     51   האצבע הנעה כתבת והלאה    תנוע, וחריצות לא תשנה הכתב,    אף לא תבטל מנו מחצת השורה,    חסידות לא תמחהו, בכי נהרות לשוא.     52   וקערה הפוכה זו קרואה שמים,    שתחתיה צפופי כלוב נחיה עד תם,    שוא תבקש עזרתה, גם היא על צירה    תסוב בלתי יכלת כמונו היום.     53   בראש עפר תבל, כבר גלש אחרון גבר,    ולעקב הקציר אזי הזרע נטמן,    וגזר דינו של החשבון האחרון,    עוד בתחלת הבריאה מפרש נסמן.     54   וזה אחוך– בהחל המרוץ מיד    המועדה, אזי, על גבי סיח־האש    ברקיע, צדק וכימה כוננו.20    בקשר עפרי ורוחי הנחרץ מראש,     55   הגפן הכה שרש, ואך לישותי    אם יסכן, מה לי לפחה כי ישחק;    ממתכתי הגרועה, פן מפתח    ילטש לדלת אחריה מר יזעק.     56   אדע, כי האור האמיתי והיחידי,    אם יגיה בחסד, או באשו אכל,    מוטב זיק אחד מנו בבית היין,    מאבדן כלו בתוך מקדש והיכל.     57   אתה, שבבורות ופחים גדרת    את המסלה בימי מגורי אסלה,    האם בגזרה קדמת תצודני,    ותביאני חשבון בחטא אכשלה?     58   יוצר האדם מעפר גרוע,    ובורא העדן עם נחש הרע;    לכל חטאים המקדירים זוהר פני איש,    הטיבה וסליחת אנשים תן – וגם קחה!     * * * * *  ספר הכד  59   והסכת, פעם בערב, באחרית הצום,21    טרם נמלא פני סהר בשמים,    בחנות יוצר חמר עמדתי לבדי,    וסביבי המון בני חמר שורותים.     60   ולפלא, כי בין כלי העפר, מהם    נעו, ומהם בל יכלו הניע    בשפה, ופתע גמגם אחד בחפזה:    “מי היוצר ומי היצור השמיע?”     61   ושני גמגם לאמר: ""האומנם לשוא    ""את גלמי מעפר צבר עושני,    ""ומי שבחכמה תאר פני הכלי,    “ההוא ינחם ולעפר ידיקני?”     62   ושלישי בטה: ""גם נער משתולל,    ""בל ינפץ כוס לרויה שתה מנו,    ""והאמן שכלל כליו בנדבת לב    “ופליאה, ההוא בחמתו ינפצנו?”   63   ולא אחד ענה… ואחר דמיה,    כלי מקולקל הגה ברוח נעכרה:    ""הן ילעגו לי כי על ירך אצלעה,    “היד היוצר נעה או קצרה?”     64   ואחד בטא: ""מתים ידברו בסבא חשך,    ""ובפיח תפתה ישחירו פניהו,    ""ישיחו כי נבוא חשבון… הבל הבלים!    “רק שלום יהיה, עמית טוב הנהו.”     65   אז אמר שלישי באנחה ממשכה:    ""הן בית חמרי נתיבש מרוב נשיה,    ""מלא אמנם תוככי מיץ הידוע,    “אז אולי ארפא ואשוב לתחיה.”   66   ובעוד שהכלים נדברו, אחד    הסתכל בסהר המבקש מכל,    ואיש בשר משנהו: ""האח האח! אח!    “הן השוער בסמניו, משמיע קול.”22   * * * * * *  67   האח! מיץ ענב תנו לחיי הנוכלים,    וכתם חיי, את גוי בו טהרו,    ובסדין עלי גפן תכריכוני,    וליד כרם חמד אותי קברו.     68   למען גם עפרי הקבור יהי למכמר    ופח, וריח בשמו ינדף ויעל באף    כל עבר ושב, גם המאמין התמים    שמה מבלי דעת יתפש בכף,     69   אמנם, האלים עבדתי זה כמה,    גרעו הקפתי בחשבון בני חמר;    בשולי כוס יין הטביעו כל כבודי,    וימכרו את שמי במחיר חרוזי זמר.     70   אמנם נחם ושוב לפנים נשבעתי,    אולם שוא אלת איש יין עברהו;    אז בא האביב ובידו שושנים,    וחוט חרטתי הדק גזר גזרהו.     71   ובכל שהצר היין לאמונה,    ואדרת הכבוד מעלי הסיר,    עודני משתאה על דרכי הגת,    אף מחצת השווי אם יקחו במחיר.     72   אהה לאביב כי גז חיש עם שושניו!    וזהר כתבת־נער נגרע גרע!    לזמיר שחלף מבין העפאים!    מאין? ולאן עף? הה מי יודע!     73   אהבה! לו שנינו ומקרה קשרנו    להבין רע סדר הבריאה כלה,    הלא פררנוה לפרורים וחדשנוה    שנית כחפץ בטפוס יותר מעולה.     74   האח סהר חשקי בל תדע שקיעה!    עתה שנית עלה סהר בשמי גב,    העוד רבות פעמים הוא במלוא נגהו    יביט אחרי בגנה זו? אך לשוא!     75   ובעברך ברגל גאוה, בין האורחים    הנפוצים ככוכבים בזו החלקה,    ובמלאכותך העליזה תבוא למקום    ששם אחת ארחתי – הפך כוס ריקה.   תם       השלכת אבן לתוך דוד כדי להשמיע קול, היה סימן לנוסעים לאסור הסוסים.  ↩    בתרגום האנגלי נאמר “היד השמאלית של עמוד השחר, ובמקור – ”האור הכוזב“ והוא כשעה אחת קודם ”האור הצדק“ והפרסי קוראהו ”זמן של זאב וכבש"" כלומר: אור וחשך משתמשים בערבוביה ועדיין אי אפשר להבדיל ביניהם. [עיין ברכות ט:]  ↩    המלך ימשיד קבע לעמו לחוג ג“כ ראש השנה בזמן שהאלנות מלבלבים, ואעפ”י שאין למחמדים ר""ה קבוע בזמן.  ↩    התרגום הפרסי של “מצרעת כשלג” הוא “לבנה כפרח לבן” ומעליותא הוא לגבי משה שהלבין וטהר הכל.  ↩    אירם, שם גן ידוע נטוע במצות המלך שעדאד, וכבר נחרב ונשתקע בחול ערביה. כוס שבע הטבעות, הוא כנגד שבעה רקיעים ושבעת כוכבי לכת, וימשיד היה מנחש בו.  ↩    פהעלעבי, כנוי לשפה הסנסקריטית של הפרסים; המשורר האפיז כותב ג“כ ”פהעלעבי של הזמיר"" שאינו משתנה עם הדורות.  ↩    נוסח אינו ברור, אם כונתו על השושנה הצהובה שתתאדם, ולפ“ז צ”ל “לחיה הצהובה” או שהזמירה מתחננת להאדים את “חרטומה” כתרגומי.  ↩    רוסטום שם גבור פרסי ידוע. הטים טי ג""כ שם נדיב ידוע.  ↩    תוף שמתופפים בו הרחק מחוץ להיכל אין קולו נשמע יפה.  ↩    האוצר – הורידים שבכוס השושנה.  ↩    בהרם – מלך וגבור־ציד ידוע.  ↩    אלף שנים לכל אחד משבעת כוכבי־לכת הידועים.  ↩    שבתאי – השליט בגלגל השביעי.  ↩    אודותי ואודותיך, כונתו ליש הפרטי מלבד היש הכללי.  ↩    השיירא שהלכה בלילה במצות מחמד.  ↩    אולי ילעג לחכמת התכונה, והוא היה בזמנו אחד מחכמיה.  ↩    המחמדים מחלקים בפרטי דתם לע""ב כתות שונות.  ↩    המלך מחמוד נצח את ארץ הדו ואת הכושים עובדי האלילים אשר בתוכה.  ↩    פנס המהגים, ההודים עדיין משתמשים בו, והוא אופן רחב של קלף דק או זכוכית צבוע מחוץ בתמונות שונות ובתוכו נר דלוק והאופן נתון בתוך תבה שצדה האחד פתוח, ובשעה שהאופן סובב ומקיף את הנר התמונות נשקפות לעיני הרואים חליפות.  ↩    צדק וכימה הם שנים מכוכבי־לכת הידועים, שלפי דעות קודמות שלטו ג“כ בבני־האדם להרע או להטיב, וסיח־אש הוא השמש ופי' החרוז הוא: כי בהתחלת הבריאה כבר נגזרה גזרת המערכת וא”א לשנותה; ויסתכל הקורא כי הסימן המפסיק הוא בסוף השורה השלישית, והשורה הרביעית קשורה בחרוז שלהלן.  ↩    הוא הצום הידוע של המחמדים הנקרא ראמאזאן והוא מחליש כחם יתר מדי, וכולם מצפים לאור הלבנה בחדושה לדעת מתי יגיע תר של התר אכילה ושתיה.  ↩    עיין בהערה הקודמת; ופי' החרוז כך הוא: אחד הביט אם כבר נראה הסהר ברקיע ואז רמז איש לרעהו: שוער המרתף המצוין בסימניו הולך וקרב, ומותר לשתות יין.  ↩           ",0,0,1,1,0,0
   	 	 	    [צמא ליין] / וידאל בנבנשת  לאחד מן החכמים ששלח לו אשישה קטנה מלאה יין     צמא ליין רקחך לך יודיע / כי אין מלא קמץ ארי משביע    שתה כלא שתה ואתה תחזה / כי האשישה דמתה גביע        ,0,1,1,2,0,0
"   	 	 	     אני מעודי הפכפכת:    בעצם לבלוב אביבם    רגשות – כעלים בשלכת –    נושרים, נשאים ואינם.        רק בך לא מעלתי אף פעם,    רק את לי. אמי-אדמה,    בימי העצבת, הזעם,    ביום בשורת-נחמה.        כאז בילדות הנוהרת,    רק לך נאמנת תמיד,    אבוא את לחיי החורת    אל שזף לחיך להצמיד.       תרפ""ז       ",1,1,3,4,0,1
   	 	 	     געל במרי ותהפוכות    ועל קרוב וזר תשרע    וקח טוב ממתי טובה    והנח רע לאנשי רע.          ,0,1,1,1,0,0
"   	 	 	    צלילים /   א   רנת-פניך עלומי-לבך    טוים חפת-אשרי יפת-הלולאות.    על כס אהבתי אשב,    יכביד על אברותי זהב-שלשלאות.        יפית, הויתי! במסתרים    שכן אורך מלאת דממה וסוד.    כבוא האהבה ישאג מראך:    חורש את-שדמותיך אל-ההוד.       ב   כמפרץ החולם על-עשרו, על-שקטו    וקורא ורומז לסירות-נערות –    ובאות, הקלות, משאירות הד-גילן    ושבות לדרכן עליזות-נוהרות - -        על-עשרה, על-שקטה כן תזרח נשמתי.    עלמות נאצלות בי נחות    משאירות גיל-יפין ושבות נוהרות    ונפשי תלון כאחות.       ג   סביב ביתך תועה צלי,    סביב ביתך מלבין שבילי.    ביתך בשטף נער-גן צולל.    הומה-דומם כליל, עגום-הולל    סביב ביתך תועה צלי    סביב ביתך מלבין שבילי.       צצות בחלונך מרגליות,    עפות בשקט גחליליות.    עם סהר נד לבנת-ביתך תלהט,    הגן יחל, ישח לארץ בד…    צצות בחלונך מרגליות,    עפות בשקט גחליליות.        עז עגולך, חומת-חייך תיף,    רועדת בחלון כנף-צעיף.    חם-אצבעך המית-לבי שמע,    חם-אצבעך זרע בי נחמה…    עז עגולך, חומת-חייך תיף,    רועדת בחלון כנף-צעיף.        תמר צעיר, חלום-תשוקה קופא,    אל חלונך, אל חלונך צופה…    יפת-הנער, עשירת-הלב –    על גבול נוך אזרע שירה וכאב    תמר צעיר, חלום-תשוקה קופא,    אל חלונך, אל חלונך צופה…       ד   ינומו הכרובים בגיל-עריסתם.    רקיע זך פרוש על חסד-שירתם.    אני הוא אור חסדם, לבי – עריסתם.    ברן דמי שוטפת שירתם,    הוי, כרובי…        עומם-שומם אנוד כציץ מזה-שרב.    רקיע זר עלי. שבוני שעריו.    פרוש-כפים ככהן בדומיה    ארעד, אצנח ברחש-צפיה…    הוי, עלמת-תם…        התשמעי, התשמעי הי-הכרובים?    איך אעזבם, איך אזנחם, העלובים?    איך אעזבך – לך לך לבי יט גשריו    ואם אדע: קן-הכרובים, קן-הכרובים חרב…    הוי עלמת תם,    הגליתני מקן-כרובי…       ה   בגיא-ההזיה מצאתי אגדה.    דומם נשאה ראשה, הושיטה לי ידה.     אגדתי, מי את?      ""חזה בי, שב זעיר…     לא תכירני? עוד מעט אדליק הנר…""    הנר הדלק. סביב אורו חוגג מולך.     אגדתי, לבי נתר לשיר קולך…     חתול-ילדות קפץ, ילדות חיה,    בגיא-ההזיה.       שוב עולמי נהר, האירו שדמותי.    סבוני הפרחים, אחי ואחיותי.    אשמע קול-הפרחים: ""מה-גא אתה וזר…    מה-יערג לבך? מה מבטך יבער?""     ""אחי, בזהר אתהלך, במשעולי.     עם שיר-הצפרים יגיל קולי.    לנזר-אשר אלקטכם, פרחי-שדה, פרחי-ההר"".    שוב עולמי נהר.        היכן מלכת חיי? לה ייחל נזרה…    עם ערב צח ילדה חוטי-יפעה שזרה    על משעולי, דומם הביטה בי, דומם,    ספג אור-רקמתה חוטיה עד תמם.    לוני מבטה: הבהב ראש-גורלה…     לא לך לבי כלה.         אמי נצבה גאה ככתר-התורה…     אחושה למלכה הטהורה!      “שור זיו שבת… ברכת-נרות תרעף”…      ""מן הגבעה בית-המלכה נשקף.     ביתך, מלכת חיי, אלי נשקף,    נר-אשר לי ירעף"".        על הגבעה צל-ארז חי הקים סכה.    בחללה תאיר עצבת עמקה.    שם מלכתי תשכב פזורת-צמה.    לבה גוסס, דועך… רק דמעתה חמה.    “הוי, אראלי!…” המה לי ברק עינה.    חיש חבקתיה. מת לבה. אינה, אינה!    ואקברה. מאז היתה לי הגבעה    כשמש-חסד מזהיבה.        ",0,1,3,4,0,0
"   	 	 	     ומצאהו, יוקירהו האל, חלישות הכח והגוף מדרך הזקנה במלחמה אשר היתה בקיץ של שנת תתי""ד [4814; 1054] ואמר בזה שיר כמתאונן:        הנמצא ברעי מר לבבו למרותי / ואם אמצאה בעלת נהי רב בגרותי    ואם יחליף רגליו צבי לי וארוץ בם / לתנים ויורוני ספד על בחורותי?    היש, אחרי אחת וששים עברתימו, / בנפשי מקום חפץ כשערה בשרותי,    ואחר עצר שחק ענן אור עלומי – טל- / עלומים זמן יוריד וישכיב באורותי?    ואחר כהות נרות־בחורי – היש ליצק / כמאז, מאור שמן־בחורים בנרותי?    קבורות חברי דברו כי אני בהם / למחר, ועמם אהלי אט בגרותי    ואם אין אני שב אל נעורי אחורנית – / קחו את והחלו להכין קבורותי!    יגוני זקונים העלו על לבבי אש־ / יקודים, לשונותם מאירות בשערותי,    וצירי חלושה עוררו מחלי ברכי, / והנה אני כושל במישור בחצרותי!    אני אבך נפשי, כי יקרה מאד נפשי, / ולי נאוה לספד ולבכות יקרותי,    ואראה, בהתלבן זקני, במורשי / מקום שחרות זקן כפיח בסירותי    ולו ארד בו כמעט אסרתיו במיתר עד / אשר לא ינופף יד להלבין שחרותי.    ולו אש יגונים להטה קדקדי, היו / צרי אש יגונים – מי ענבים בפורותי,    ואולם בזקנה ננערו מי־נעורי מן / זקני, וזקנה נאצתני לנערותי!    ומי יתנני כאלהים ואתבונן / הקרוב ואם רחוק יהי יום מגורותי    וכמה אהי עפר בקברי בלי רוח, / ומתי תחי רוחי ותפח בעפרותי    ויאמר לבבי כי אחי עוד, ואם יכאב / בשרי – ירפא אל אלהים חבורותי,    ויתן איל חלף לחלשי, ויתן לי / ככח באברות הנשרים באברותי,    וכן יעשה לי אל בטובו וחסדו, כי / באל מחסי שמתי בעודי, ושברותי.    ויאמרו אנשים כי מנוחה בקבר יש – / ואדאג אני פן אפגעה בו בסרותי.    והם יקראו מות ‘הליכה אלי אבות’ / וצדקו, למען שם אבותי והורותי.    עלי מה ביום מותי תחישון בגופתי / אלי צל שאול, מצל מעוני וקורותי    ולמה תצורון על בשרי בתכריכי / קבורה ושם אבלה אני עם צרורותי!    ולמה במים תטבלוני להטהר – / ומחר תטנף צחנתי חגורותי!    אלהים, כבר עברו זמנים ודורות על / אדמה והייתי כאין בדורותי,    ואחר, פקדתני לרצון ויצאתי, / לבל אשאלה צאת ממך, אל מכורותי    ואחר יציאתי – להוות נתתני / ומקור למקרותי וכצרור לצרותי.    ואתה יצרתני בעולם, יפה מראה – / ואתה באחריתי תשנה יצירותי.    ואולם צדקה מעשיך, ואמרתך / אמונה – ורוח פי מעקל, ואמרותי.    קחו לי מגלה ועשו לי דיו ועט / לידי ואשחירה כהיום בקורותי,    ואקרא ותזלנה כעיני מאורותי, למען בקבר לא אדמע מאורותי,    ואבכה עלי צורה יפיפה יאיצון בה, / למועד בני אדם, חברי וחברותי,    ויפעה כבודה, כל כבודה בכסותה / בעפר, ובסתם פי, ועצם שמורותי,    וכי אז יהי דומם בארון, כמו אבן / בלב ים, לשוני המספר גבורותי,    ועיני, אשר חזתה פלאים, אזי תעש / בחורה ברקבון, ותמק בנקרותי    וכי אין בחך טעם ושיח, ואין שמע / לאזני, ובטלה יד, ובטלו ממהרותי.    ורעה אשר רעה ומרה עלי כל זאת / עלותי למשפט מן רגבי וקברותי,    וכי כל פעלותי שקולות במאזנים, / בכף זאת זכיותי ובזאת מרורותי.    ואולי יהי מלאך ומליץ בדבר טוב / להרים עוונותי והשפל ישרותי,    ויזכיר, בהשפטי, לצורי, חקירותי / בדתי תעודותי ודרשי בתורותי,    ואשמע: כבר רצה אלהים פעליך! / ותרד בכזאת מעברי כשורותי    ואשמח בצאתי אל כבוד אל לאספני / ואשמח בהאסף ירחי ואורותי.         ",0,1,1,1,0,0
"   	 	 	     מה טוב כי יש חרבה שרידה,  ככוס שבורה, לדמעת פרידה.    מה טוב יחיד להתפלל  עם החומה על ישראל.    מה טוב כי יש מקום, ששם  יקוב ודוי על האשם.    ובקום מזעק או מהדום –  להשתלך גי־בן־הנם.        ",0,1,3,4,0,1
"   	 	 	    [לא אנכי חלמתי החלום] /   *     לא אנכי חלמתי החלום –    אני רק בקשתי הפתרון;    אני רק בקשתי, דרשתי;   “מה-הוה”, “מה-תכלית”, “מה-יתרון”.     לא אנכי חלמתי החלום –    היה לו אחר וחלמו;    חלם לו עולם כה נפלא,    וסוד בו השקיע – וסתמו.        חלם לו שמש ולילה,    חלם לו חיים ומות,    ושמים וארץ ואדם    ולב לו – ובו גיא צלמות.        ואותי גם אותי רק חלם –    מין חרטם בין חכמי חרטמים;    ויחלם מין לב לי בקרב,    ובלב לי מין אורים ותמים.        ואני פה כל-ימי רק אדרש,    רק אשאל את-תמי ואת אורי:    מה פשר חלומו של זה שם?    וחיי מה המה ויסורי?        ",0,1,3,4,0,0
"   	 	 	         שלום ראי נא, / סערה עניה.  אנחך, נסוכה, / אל בית מלוכה,  אראך נסוכה / תחת כויה.  בינות כלאים / ביני פלאים –  מבין לבאים / אציל גדיה.  רני, אימה, / לבשי נקמה  שבר בחמה / שני לביא.  מלכך עלי כן / ישב והוכן,  ישוב לדוכן / כנור לויה.          ",0,1,1,1,0,0
"   	 	 	     חופי ירדן: מלא זהר יום.    סירת דוגה; אשכב אשתה    שקוי שלום.        אביט אל על: האור מה רב!    וגם בלב כבילדות    אף צל של עב.        עתה ידעתי: פה – הכל.    ראשית וקצה, כל דכפין    יאתא, יטל.       דגניה, 1920       ",1,1,3,4,0,1
   	 	 	     אשר רעה חסר-דעות    יצודנו לפח רעות    ומי רעה מלא חכמה    יסירו מנתיב תועות    ולא נושע אשר יקרא    נעור שכל למושעות    ולא יעצור בעמו איש    אחי תענוג ומרגועות.          ,0,1,1,1,0,0
"   	 	 	         יום־יום אשלח המימה את־אניותי הקטנות העשויות ניר ואתן אותן אחת אחר האחת לצוף מזה והלאה עם־מורד הזרם הזרם.  באותות גדולים ושחורים אכתוב עליהן את־שמי ואת־שם הכפר אשר אני יושב בו.  וזאת תקותי כי איש בארץ נכריה ימצא אותן וידע מי אני.  אעמיס על־אניותי הקטנות פרחי שיאולי מפרחי גננו, ונפשי תקוה כי הפרחים האלה אשר במזרח השמש יבאו בשלום אל־ארץ אשר עם־הלילה.  אשלח את־אניותי העשויות ניר מלפני ואני מביט השמימה וראה והנה העבים הקטנים פרשים מפרשים לבנים נפוחי רוח.  לא ידעתי מי בשמים מן־החברים אשר לי לשעשעים שלח לי את־אלה ארצה על־כנפי רוח להתחרות עם־אניותי!  ובבא הלילה אחבוש פני בזרועותי ואני חולם כי־אניות הניר אשר־לי חתרות הלוך וחתר אל־מול הכוכבים אשר עם־חצות הלילה.  אילות השנה שטות בהן והמשא אשר הן מובילות הם סליהן המלאים חלומות.              ",0,0,3,4,0,0
"   	 	 	     אספתי סחר יגון מעם ועם,  כי רב־חובל אני, מפליג על צי יגון;  מים סוער אותתתי אל חופים:  עזרוני נא מעט חתור ועד עגון.        ",0,1,3,4,0,1
"   	 	 	    אכין לבי ורעיוני /   מאת אבו שמעון     אכין לבי ורעיוני,    כי הומה לי לבי.    כי שמאל גרם זדוני,    וערבב נשמה בקרבי.    וגרם עלי עוני 1    וברח דודי כצבי.    אור פניך ה',    נתתה שמחה בלבי.        בלבי תשובה מהרהר,    לרצות אל חי קוני.    ושמאלי מתיהר,    בהבליו יטעני.    ופרא כסוס דוהר,    בדתו יכלימני.    ובייחוד יוצרני    נעזר שחרי וערבי.    אור פניך ה',    נתתה שמחה בלבי.        וערבי אנעים להודות,    שיר חדש לשביח,    לגולה עמוקות סודות,    המוחל וסוליח.    ורעיוני נצמדות,    ולבי בו בוטיח.    לכל אויבי נוציח,    ואומר לנפשי: שובי.    אור פניך ה',    נתתה שמחה בלבי.        שובי למנוחיכי,    חלי פני אלהיך.    וגוף העצב משכי    להצליח דרכיך.    ובעת רצון ערכי    לקול שיר תחנוניך.    ועל כל הניה ברכי,    ולבי ישמח בטובי.    אור פניך ה',    נתתה שמחה בלבי.        בטובי ובשמחתי    אזכיר ירושלים.    ויסיר יה אנחתי    עבור2מחולת מחנים.    וימחה את דמעתי    בעת נפילת אפים.    בזכות לוחות שניים    ישמח צורי עצבי 3    אור פניך ה',    נתתה שמחה בלבי.        עצבי ראותי דלים    כהומים בפתחים.    ורשע קל הקלים    יונה4לעם אזרחים.    וציון מנת שועלים,    וכהניה נאנחים.    מתי תשלח שלוחים,    ונראה מלך ונביא?    אור פניך ה',    נתתה שמחה בלבי.        ונביא ישמיע בשורה    על ראשי ההרים.    ועליו שכינה שורה,    בזכרון בין הבתרים 5    קץ ימין יעוררה    צורי לקבץ פזורים.    ובדרך מישרים    אעלה צפוני נגבי.    אור פניך ה',    נתתה שמחה בלבי.        נגבי הוא חסד אל,    משגב דלים ורשים.    בבוא צמח איתיאל 6    לקבץ אנשים ונשים.    ויציל כל ישראל    מיד אדונים קשים.    וישיג מעלות שלשים 7    ואשליך על ה' יהבי.    אור פניך ה',    נתתה שמחה בלבי.        מתחת לטקסט: זדוני.  ↩    פירוש: לאגל (עבור).  ↩    פירוש: משקתי (אמללותי).  ↩    פירוש: יג'בן (יונה).  ↩    מחוק: יום.  ↩    משמותיו של שלמה, עפ""י קהלת רבה ב'.  ↩    פירוש: ל' מעלות המלכות (עפ""י אבות ו‘ ו’).  ↩           ",0,1,2,2,0,0
"   	 	 	    (עוד להושענא רבה)       עבים חושרים, עבים כוברים:  את השמש המה קוברים.        וזרזיף טורד, טורד ואומר:  כלה חג, הקיץ גומר.        ערבי נחל – פגרים מתים,  דרוסי רגל מבלי משים.        ובפנה אלמן ויתום –  לולב חור, אתרוג כתם.        ובחלון מציץ דומם  עולם עכור, עולם שומם.      גני נטש, רצוץ גבעולים,  שכוחי רגל המשעולים.        ואין שושנה בין החוחים,  וארץ ושמים בוכים.      ועגומה ועלובה  סכתנו העזובה.      וכעלים זרויים, רוח נשלם,  לוחשים דומם: תם ונשלם!        ",0,1,3,4,0,0
"   	 	 	     עוד על-קירות לבבך מתרפקים ותלוים גבעולים    של שושני אשתקד –    חמדת נפשי! ראי: בין ערוגות הגן ואילניו    אביב חדש מרקד.   וכבר עובר המעדר, הנעץ ועפר בעפר,    וערוגה, ערוגה תעדר;    לא יעבר האביב – ופרחים חדשים ישגשגו,    אף-יטפסו בסריגי הגדר.   ומאילן לאילן כבר קופצה מזמרת הגנן    ומקצצת בנטיעות;    חמדת נפשי! הנובלות ילחכו עפר    ותחיינה הבריאות.   השומעת את ריח שרביטים חדשים וירקים    בא עם ריח הנטף?    ככה ישגה הפרדס היונק ומיניק וחי    בכל-רבבות שבטיו.   לפנות ערב – ובאה הילדה התמה, היפה,    בת הגנן, ללקט    את-כל-מפל מזמרה – והיו בלילה לבערה    כל גבעולי אשתקד.     ניסן, תרס""ד.       ",0,1,3,4,0,0
"   	 	 	     ביום כלות וחמות ריב יגרון,    באהל איש אזי תשכון בעתה,    ואשת חן, באישה עין ימינה    הלא תשית, וערפה לחמותה.        ",0,1,1,1,0,0
   	 	 	    חקר תמצא בעירך איש / ר'      חקר תמצא בעירך איש    בביתו הון כבית מלך    ואחר נע והוא רעב    וערום באשר ילך.        ,0,1,1,1,0,0
"   	 	 	     שמך, ירושלים, צורב כגחלת  תמיד על שפתי הקרות;  תמיד היא לוחשת ואיננה אכלת  ועוד מתלבה בסערות.    שמך, ירושלים, כאש המזנקת  פתאם מלפני ולפנים;  ואתה על האש עוד צוית לצקת  משמן קנאה, אלהים.    שמך, ירושלים, להבת נצחת  לופתת קירות ושתות;  ועוד מן היקוד של האש הרותחת  מפציע נהי ענתות.        ",0,1,3,4,0,1
"   	 	 	     (משירי היינע)    אחים מתחרים היינו    יותר מאלפי שנים:    כי עוד בי נשמה, לך חרה,    ולי, כי כאכזר לך פנים!…    בהיות רוחך נכון    לפעמים, ותפרש כפיך    בתפלה על המזבח,    נטפי דמי נסך אצבעותיך!…    עתה אחים קרובים נחנו    פי שנים מימי-אז;    והוריתיך, שגם לי זרוע,    ואגרף, גם לי כח עז!…        ",0,1,3,4,0,0
"   	 	 	       למען יבריק בעלות השחר    על קדקדך פליז דד שרברוב,    גבי מול ברק פגיון השחו    לביב מבקר עד ערוב.    למען יניד פונטן1 צלול גזע    לולב מימיו בגן כל עיר,    מרקותי נטף היזע    ועל ראשי הרעיף סגריר.    למען תדע, בן דור ברוך־שמש,    ראש מי רצץ אל סף הפדות –    על דור־שעבוד זחל כרמש    שיר זה רשמתי לעדות.        פונטן – מזרקה.  ↩           ",0,1,4,4,0,0
"   	 	 	    פקוד יפקוד אלהים אתכם (בראשית)     השבעתי אתכם, אחי, אחיותי  אשר שמעו קול מנגינותי, –  עת פקוד יפקוד אתכם אלהים,  אז באחרית ימים יצרו  העלו מזה את עצמותי  עלי אדמת נכר נפזרו.  פה אלך, הה ערירי…  העלו מזה את עצמותי…  קברוני בירושלים עירי,  שם תמר יינק מלח כליותי…  השבעתי אתכם, אחי ואחיותי,  השבועה הזאת:  “העלו מזה את עצמותי”.  שם בארץ אבותי  בל תאכלני תולעה,  ובין קברי אחי, אחיותי  רק שם אמצא מרגעה…  השבעתי אתכם אחי, אחיותי  השבעתי – ובשם אל דעה,  כי תעלו מזה את עצמותי.  *    ובשופר גדול עת יתקע  על פסגת הר מוריה…  גם קברי אז יבקע  ונפשי תשוב לתחיה…          ",0,1,3,4,0,0
"   	 	 	     בימי אביב, תור הפלגים,    גאה יגאו מי הנהר,    שטוף ישטפו את גדותם,    אף גם קצפם, חי ורועד,    הולך נמוג בהמלה    אל החוף, אל בין הפרחים, –    אלה פרחי מי האביב,    גדלי-חוף וקצרי-ימים.    אך כמסגר יט הנהר    בימי קיץ תור-השמש:    כמו בתלונת-רז עצורה    תהום חרש שפת המים    אל החופים אשר גבהו;    רק מסביב בערבה    יגאו דם בחיק הקיץ    נטעי-שדה רבי-ימים. –    בימי נער, תור-החלומות,    גאה יגאה לב האדם;    שטוף ישטפו מאוייו,    שטוף ועבור גדות גורלו,    אף געגועיו הולכים כלים    אל מול פרחי חוף האשר, –    אלה פרחי גיל הנער,    גדלי-ענג, קצרי-ימים.    אך כמסגר בימי חלדו    יט הגבר עקלקלות;    כמו בתלונת-רז עצורה    תך בלט אל גדות הענג    ערגת נפשו אשר כבדה;    רק על פני מרחקי חייו    רוגשים דם כל מעשי-גבר,    גדלי-און ורבי-ימים.        ",0,1,3,4,0,1
   	 	 	         מי כמוך שוכן בגבהי מרומים  שומר נפשות יקומים / נוצר האדם      מי כמוך לובש בעזו צדקות  מגלה פלאי עמקות / יודע מחשבות אדם      מי כמוך מושל בגבורתו עולם  מחיה יצורים כלם / ויוצר רוח אדם      מי כמוך הנותן לכל חי נשמה  ומשים אותותיו באדמה / ובישראל ובאדם      אזכיר בפחד ומורא / גדלת אדיר ונורא  אליכם אישים אקרא / וקולי אל בני אדם      ברא רוכב ערבות / שלשים ושתים נתיבות  אמרות צרופות קצובות / להודיע לבני האדם      גזר בכסאו לקשר / ארבע חיות במישור  נשר אריה ושור / ודמות כמראה אדם      דק וצבאיו תכן / גלגל עגל מעשה כן  וצבא במרום שכן / והארץ נתן לבני אדם      האדמה חציר הפריא / ועוף במרום המריא  ועץ עושה פרי / ועשב לעבודת האדם      וכמו השלים ענין / ותמלא הארץ קנין  חתם תכנית בנין / ויברא אלהים את האדם      זרח עליו הודו / והשליט בכל ידו  ונטע גנת יסודו / וישם שם את האדם      חנון צלעו סלה / ובשר תחתנה מלא  והפאיר צורת כלה / ויביאה אל האדם      טהור עליו צוה / הרחק מעץ תאוה  השמר ושמר מצוה / כי זה כל האדם      טוב טעמו הפר / ועלה תאנה תפר  השיבו שדי לעפר / ויגרש את האדם      יהיר נמאס ערכו / ויקם אל אחיו ויכו  וכל בשר השחית דרכו / ויאמר יי אמחה את האדם      כלה דור צוחן / תוכן לבות ובוחן  ונח מצא חן / בעיני אלהים ואדם      לב עליזים גדל / לבצר מעז ומגדל  וירד יי לראות את העיר ואת המגדל / אשר בנו בני האדם      מגדל עזם הפיל / ובלל שפת עם העפיל  והפיץ אותם והשפיל / עיני גבהות אדם      נגה אזרח ונהר / ובא מעבר הנהר  והוא בן שלש נזהר / ויחכם מכל אדם      סמך את ידו / על ראש בנו יחידו  קראו צור ילדו / יפיפית מבני אדם      עבר במקלו נחלים / תם יושב אהלים  שב ובידו דגלים / נגד בני אדם      פרצו לרב בארץ / ובני מף חרצו חרץ  לאכל עניים מארץ / ואביונים מאדם      צעקו מן המצר / לאל העונה בצר  הבה לנו עזרת מצר / ושוא תשועת אדם      קדוש גאון תעדה / והדף רשעים ורדה  אך פדה תפדה / את בכור האדם      ראה צרת בניו / ושלח מלאך פניו  והאיש משה ענו / מאד מכל אדם      שדי חזק זרועו / ואותות רבות הודיעו  ומצרים אמרו לפרעה / למה תשמע את דברי אדם      תנין איפה חכמיך / אשר דרשת מימיך  ואיך יצדקו חרטמיך / וחרשים המה מאדם      אל אלהים לקחני / ובדרך אמת הנחני  לבשר ענוים שלחני / נורא עלילה על בני אדם      נוטה שמים לבדו / ורוקע אפסי ממדו  שאול ואבדון נגדו / אף כי לבות בני אדם      יעמדו נא ויושיעוך / ההוברים קדקד ירעוך  הלא בלהטיהם יתעוך / אשר יעשה אותם האדם      שני רשעים אשברה / ויספתי אותם ליסרה  יי לי לא אירא / מה יעשה לי אדם      לכן שמעה דברי / אל תאמר לי יאורי  שלח בני בכורי / כי ליי עין אדם      מאנו תת פדיום / עד כי שפטם אל אים  שפטים אשר לא נבראו למן היום / אשר ברא אלהים אדם      הפיל צור פחדו / וגאל ישראל עבדו  יודו ליי חסדו / ונפלאותיו לבני אדם.            ,0,1,1,1,0,0
   	 	 	     אם יעשה איש דברים  לא ישרום לו ישרים  יצרו יסיתו למחר  לעשות דברים אחרים.          ,0,1,1,1,0,0
"   	 	 	    שיבה / רחל  סבב הולך הרוח ועל סביבתיו שב הרוח (קהלת, א' ו')       וגם אם רוחי התעני רבות,    וגם אם הרחקתי לנוד.    חזרתי אליך – אל ארץ-אבות    אל בית-מכורה החמוד.        וטוב לי לחוש יורד בדממה,    באפל ערב כחל,    מרגוע זה שכה יכמה    כה יכמה הלב הפתלתל.       הלב הפתלתל – נאמן ומועל,    תאב להמריא ומט.    וטוב כי בחדר הזה האפל    לא תבחין לו בכיתי בלט.        ",1,1,3,4,0,1
   	 	 	    ואומר לי היש חיים / ר'      ואומר לי היש חיים במות    ובבלי לב עניתיו הפתיות    ואמר עוד היש מות בחיים    וגוף שלם השיבותיו עניות.        ,0,1,1,1,0,0
"   	 	 	     לוהט היום כמו מוקד.  מי נפקד ומי פוקד?  המגל רוקד.    ולו לשון קרה־חמה,  חצי עגול, ארכו אמה,  ומגפף קמה.    כנגד שמש הוא כחל,  כנף ליל ביום תצית מחול  ואוהב שכל    לוהט היום כמו כבשן,  המגל שלף מנדן,  דין דן.        ",0,1,3,4,0,1
"   	 	 	     לשדות יזרעאל, להרים מסביב,  שירנו נשירה בגיל.  לנעם כפרינו, לשמש הזיו,  לפרח לסלע, לשביל.      אל כל שנפנה יקדמנו דגן,  חטה זהבהבת תקד.  ואפל החרש, וירק הגן,  ושיר ופטפוט תינוקות.      וקול הצפור ממרומי הענף  יריע בזמר הלל,  ותכלת שמים פרושה ככנף  מעל משכנות יזרעאל.            ",1,1,4,4,0,0
"   	 	 	       כצפרת לחלל־חדרי    האגרת עפה.    עברה ים… כתב־יד ילדתי    על פני המעטפה.    בשעה זו הייתי מטל    אסור בעבותים    של היאוש אל מטתי,    מהרהר: עולם־פותים!…    ברכת־אביב בשמים דקים    פתאם לי הביאו:    על אגרת זו הקטנה    פרפר לב – ולי הוא.    מה עבותים לי, ואגרתה    קשורה, דק, חוט־שני?    יהי! אטוהו שוב – ופותה    אהיה־נא גם אני…   נובמבר, 1012.       ",0,1,3,4,0,0
   	 	 	         ובכן פזמון הללו את שם יי      אאמיר אאדיר עשרה שמות במרץ  אבאר פליאת כל אחד ואחד בתרץ  אשאל רשיון מרום שוכני ערץ  איסד עז קונה שמים וארץ אודה שמך יי      אבאר אברר השם הראשון להאיר עינים  באר אברר יה להשמעות אזנים  באחד נקרא והוא מתחלק לשנים  בו זמר משורר מחולת מחנים      אנצח אנשא השם השני במוראות  נזכיר יי צבאות שהוא בצבאותיו אות  נגדו הטיף חוזה במראות נבואות  נאום האדון יי צבאות מהלל שם יי      אגדיל אגביר השם השלישי בעתות כאל  גדלת אלהי ישראל להזכיר אואל  גם שר בפניאל כבנה אריאל  גש ויקרא לו אל אלהי ישראל להגיד כי ישר יי      אבאר אבין השם הרביעי הנעלם  בסוד אלהים חיים ירן כל נאלם  בכן נם חוזה הוא אלהים חיים ומלך עולם  בו נשבע אל ויגזר מאמר וישלם חי אני נאום יי      איקר איסד השם החמישי פעמים  יפעת אל הכבוד הרעים על מים  יעדו מחוקק דת אצולת יומים  יסד אין כאל ישורון רוכב שמים כי אל גדול יי      ארחש ארומם השם הששי בפלץ  רוממות שדי אפרש ואחגר חלץ  ראוי די ערכו למוצאו בעלץ  רז תעלומו נגלה לאיתן במלץ באל שדי ושמי יי      אודה אוקיר השם השביעי הנדגל  ושם רם אבאר בסוד עם הנסגל  וסודו שהוא יושב ברום הגלגל  ועל כן זמר משורר מפלס מעגל רם על כל גויים יי      אלהג אלמד השם השמיני לאם עמוסה  לחש נשא אפענח במלה פרושה  להודיע כי הוא נושא זרותה וקצוי פלוסה  לכן נאמר כי כה אמר רם ונשא אדיר במרום יי      אחסן אחקר השם התשיעי להרימו  חסין שוכן עד נקרא בתעצומו  חלף כי לנצח ישכן מרומו  חוזה על כן הטיף שוכן עד וקדוש שמו ואתה מרום לעולם יי      אזמר אזכר השם העשירי ואתאושש  זמרת קדוש אצפצף ולא אתבושש  זה כי הוא קדוש ומשרתיו קדושים להתקושש  קדשתו בכל יום ישלשו שרפי שש קדוש קדוש קדוש יי.              ,0,1,1,1,0,0
"   	 	 	    ולמען ירושלים לא אשקוט / אפרים לוצאטו       עד אן אלהים חי אדון שמים    תנחה עדת ציון ברוח סער?    עד אן תהי עיין ירושלים,    הר ביתך שמם לבמות יער?        הט אזנך ושמע פקח עינים,    כי דתך נאץ כסיל ובער;    הואל היה מעוז לבית אפרים,    וידברו את אויבים בשער.        עורה כאיש גבור לחזק בדק,    שית לב לרעיתך, הלא ידעת    כי היא כשושנה בבין החדק.        נא כרמך תפקד אשר נטעת;    אל יעקב תתן אמת וצדק,    חסד לאברהם אשר נשבעת.        ",0,1,2,2,0,0
   	 	 	     דפי ומום באנשים    אנשי נבלה ישימום    כי לא ישימון במום איש    כי-אם אשר הם מתי מום.          ,0,1,1,1,0,0
"   	 	 	     הוי, כבר באה העת,    כבר הגיעה השעה,    שאנוח גם-אני,    ליזר-מנדל המלמד,    מעמלי הקלקל    המיבשני כשחיף    והמלחך שארי.    אל יודע לבבי    כי נלאיתי מנשא עוד,    אין הכחות הקודמים,    גופי פוחת, מתנונה,    עמל חמור אכלהו.    זה-לי “זמנים” שמונה,    מאז ספסל המלמדות    ישח תחתי, וימעט    דם תמציתי וחלבי;    זה-לי “זמנים” שמונה,    ארבע שנים רצופות,    לא פקדתי את-נוי:    אשתי, בני, שיחיו –    ואלהים הוא יודע,    מה-יתעטף לבבי,    המון מעי, געגועי    על-מחמדי בת-עיני –    על-אפרחי הקטנים,    על-זוגתי הצנועה    מרת צפה שתחיה.    אך מה אוכל עשה?    ובמרומים שהדי    כי לא-אוכל, לא-אוכל,    לראות ריקם את-פניהם,    טרם אקבץ על-ידי    שקלים ת""'ק במזמנים,    הוא הסך שהתניתי,    בהפרדי מביתי,    עם-זוגתי הצנועה    תנאי מפרש מתחלה,    תנאי בני-גד ובני-ראובן.  עתה, ברוך השם,    עוד שני “זמנים”, רק שנים,    אטה שכמי לסבל,    אתפש רצועת המלמדות,    עד-יצטרף המנין –    שקלים ת""ק במזמנים –    אחר-כך – תם ונשלם,    שבח לאל בורא עולם!    וכעת חיה למועד,    אם-השם יחיני,    עוד לפני בעור חמץ,    עם-דמדומי החמה,    לכשיקרא הגבר –    והמספר הנצרך    על-מלואו יעמד    והגיע עד-ת""ק –    אז – עמד, ליזר-מנדל!    קום וכתב ספר כריתות    גם-לרצועה, לספסל,    גם-למלמדות – לצמיתות!    קום ומכר שלשתם יחד    אגב-חמץ בפרוטה,    ומעכשו עד-עולם    מכירה גמורה וחלוטה.    רב-לך רב, ליזר-מנדל,    חיי פרישות ונדודים,    להתענות בנכר    הרחק הרחק מקנך.    עבדות, טלטול, יסורים,    כבר שבעת – דיך!    שקלים ת""ק במזמנים    אם-אצרת – אשריך!    קום וברח, אל-תעמד,    עוף ודאה אל-קנך!    שם תחכה יונתך,    אפרחיך הקטנים –    ככה אמר אל-נפשי,    עם-לבבי אשיחה,    בהעמיקי אל-כיסי,    צרור הכסף המתכן,    ביום חבשי תרמילי,    אל-הדרך מתקן –    וכעל כנפי נשרים    אדא אל-ארבתי –    אשתי, ילדי נחומי,    מה-יעלזו לקראתי!    אני משער בנפשי    את-חדותם הרבה:    – “מה הבאת-לי, בעלי?”    – “מה הבאת לי, אבא?”    כה עלי יתמלאון,    יקיפוני בשאלות.    ""לא-הבאתי מאומה,    אשתי, בני הטובים!    לא-הספיקה השעה    הכן מנות ותשורה    לכל-אחד ואחד.    אולם הבא הבאתי    מנה אחת לכלכם,    מנה יפה, נחמדה,    מנה אחת אפים,    היא תגרש הדלות    מכל-פנות ביתנו,    היא תשלם נחמים    לנו חלף רישנו –    הן הבאתי צרור כסף,    שקלים ת""ק במזמנים!    שקלים קנטרין גדולים,    כסף עבר לסחר!""   ………………   ואני משער בנפשי    כל-הזיו והזהר    שיתמלא החדר    ומערכת השלחן    בהסבי ל“סדר”    עוד באותו הלילה,    ליל התקדש הפסח.    לכשיזהיר היין    מן-הכוסות הטהורות,    וקטן בני יחיאל    ישא קולו הצלול,    ובהביטו אל-עיני    יקשה לשאל: ""הו, אבא,    מה-נשתנה הלילה?""  ומיד אחר פסח,    אם-השם יחיני,    כשיפוח האביב    והבצאת תיבשנה,    בשעה טובה מצלחת,    חנות גדולה אפתחה    בעירנו הקטנה,    חנות לשם ולתהלה,    חנות – כמה שנאמר!  ואזי – איני חסר    בלתי מזל, הצלחה    ומעט רחמי שמים –    הן אני, ליזר-מנדל,    כבר עברתי בארץ,    מדותיה בשעלים,    ראות רבות ראיתי    מהויות העולם    ומענין פרקמטיא –    האני, ליזר-מנדל,    קבצן רמה, במחילה,    אעז פנים לכחש    בהשגחה, חלילה?    האין אב בשמים?    אם-בלב אין אמונה?    האם אשתי צפרה    אשת חיל איננה? –    הוי, רבונו של-עולם!    מתי, מתי יגיע    זה-היום אקונו –    לא בכליון עינים –    כי בלב נמק ובלה.    זה-כבר אחוש מדקרות    כעין מדקרות מחט    מצד חזי השמאלי,    כמו תולעת זוללה    שם מוצצת, מוצצת –    אולם אין בכך כלום;    לכשאבא אל-ביתי,    לי אכינה תריקה    ומעזי אשת חלב –    והסירותי כל-מכה    ואתקן כל-מום – –  הה, כבר באה העת,    כבר הגיעה השעה,    שאנוח גם-אני,    ליזר-מנדל המלמד,    מעמלי הקלקל;    שיבאו מזונותי –    יהיו מרורים כזית –    רק-מידך, כביכול,    רק-מידך, אב רחום.  תרנ""ט.        ",0,1,3,4,0,0
"   	 	 	     שדי קדושי ושמחת גילי, / אם לא תהי לי, אלהי, מי לי?    אדיר, ראה כי משנאים עוררו  עלי חמסים, ופיהם פערו  סביב, וחסד עשות לא זכרו –  אצעק ביומי לך ובלילי: / צורי ענני והקשב קולי!    בוראי, קרבי כחליל יהמו  על רב פשעי כחול ים עצמו.  צור, אם חטאי כשנים אדמו –  יהיו כצמר לנגדך, אלי, / אנא אלהים יי חילי!    רחם עניה בלב ים טבעה,  מיום אשר גלתה לא רגעה,  שחה לעפר ולשאול נגעה.  מה תהמי לי ומה תוחילי? / צפי לצורך ולו הוחילי!    מלכי, שבחי לך ערכתי,  פרי שפתי לך שלמתי.  אלי, בך אקראה: 'אויבתי,  מה תשמחי לי ומה תגילי? / אשב בחשך – יי אור לי!'        ",0,1,1,1,0,0
"   	 	 	     תפארת ישראל, משה רבנו,  מאד נעלית איש האלהים;  לשמך ולזכרך תאות נפשנו,  מי כמוך גבוה על גבהים!  בלדתך מלאת כל-הבית אורה,  ובמבטך רככת את בת-פרעה  בשיבתך הורית כל-ישראל תורה  ומהודך אצלת קדשה לכל-זרעו!  תגל יולדתך וישמח אביך,  כי נתנו לאדם ראשית תרומתו;  ישראל ועמים חיים מפיך  מחכימים ומטהרים בטוב תנובתו!  חלשים ודלים רחמת ואהבת,  מהרת להושיעם מצרה וכאב  אכזרים ורשעים זרית ואיבת,  גברת למגרם כאמיץ-לב!  בחסדך וגבורתך בחרך הגואל,  להביא לרצוצים הצלה ודרור;  באמתך שלחך ישועות פועל,  להאיר באפלה כוכבי אור!  בדברך הלהבת שומעי לקחך,  איש לפידות אבי הנביאים;  בקרניך הריחות שותי זיוך,  בין-שרי קדש נשיא הנשיאים!  בעיון ובמעשה גאון הגאונים  לא-קנן בלבך שמץ גאוה;  הכל נבונים בשלמונים  ומשכת אליך כל-בן נעוה!  מכל-בני אדם לטובה נבדלת  קדוש ונשגב, צדיק ונקי;  מחכמי ארץ בבינתך גדלת,  בכל-בית אדני נאמן ובקי!  בעולמות עליונים בכנפיך שטת,  גדול החוזים, ברוך מבנים;  תמונת אדני בחייך הבטת,  וכבודו ראית פנים בפנים!  ספר הספרים באצבעותיך נכתב,  בדור דורים דבריך נקראים;  זכרון עולמים בידך נחטב,  בעיני מבינים פלאי פלאים!  תורתך אוצר כל-דעה ישרה,  ראשית חכמה, מכלל יפי;  כל מדה נכונה וכל-מצוה ברה,  לסגל טוב ולהצליל דפי!  מאז אכלת גחלים בוערות,  נעשית שרף, שלהבת-יה;  לתקן תבל מחשבותיך סוערות,  כל חמדה וסגלה למלא בה!  כל-עם אדני חוזים ונביאים,  קוית לראות, ענו בענוים;  בכל-חדרי תורה יחדו בקיאים,  כלם קדושים, כלם שוים!  לא-ידע עוד איש את-קבורתך  הרומים לא מצאוה למעלה ולמטה;  בשלמונים ומכות לא ישכיחונו תורתך,  ואתה חי-חי הנך גם עתה!       נדפס בשבועון “בת-קול” גליון ח, לבוב תרע""ג       ",0,1,3,4,0,1
"   	 	 	         אחד מבני מלכים  (מי מבני עמנו  בן־מלך איננו?!)  סחר בסחבות ומלחים.  המסחר בבגדים ישנים  נוח גם הוא לבריות  ואיננו נופל בשום פנים  מן המסחר באבנים  טובות ומרגליות;  אף היה היו השנים  אשר כל ראשי האבות  לבני ישראל סחרו בסחבות  ובמכנסים ישנים.  אפס כי סחרנו  המכה בסנורים  לא ראה כי בזמננו  הגיעו ימים אחרים;  ובהביאו סחבותיו חמרים  אל בית מעשה הניר לספרים  וירא את היוצר לעינים  עושה מלאכתו על האבנים,  מזיד הסחבות כנזיד עדשים  ומרקעם רקעי גליונות חדשים  זכים ומגהצים ויפי תאר  כחטובות אטון מצרים לטהר –  ויחשב בעל הסחבות בלבבו  כי אין למעלה ממנו ומסחרתו,  כי כל העולם – הרקב יסודתו,  וכי לעתיד לבוא  השמים כספר יגלו  הכוכבים ממסלותם יפלו,  הארץ ומלאה יבלו  וכל היקום יהיה לגל סמרטוטין ורפש,  והוא עומד ומחטט בו בכל אות נפש.  ובכן שנא סחרנו שנאה נצחת  את כל דבר חדש תחת  השמש; ובכל חייו  היו כל מאוייו  לקרוע ולבלות ולהוריד השחת.  רוח צח כי יחלף על פניהו  יביא רקב בו ויעבשהו;  כי יראה פרי תאוה  המחדש פני אדמה  ירמסהו ברגל גאוה  וישיתה בתה ושממה;  כי יראה בין אנשים  איש יוצר דברים חדשים  יתאמץ לכרות אל רגליו פחת  בעבור הורידהו לבאר שחת.  אלו בידו נתנה הארץ  לא חשב סחר זה לו לעון  לפרץ אותה פרץ על פרץ  ולהפך את הכל לסחבות ורקבון.  בעבור יחפרם אחרי־כן ממטמונים  ויכתב בספר זכרון לראשונים.     *       ויהי היום ויקומו אנשים מיהודה  לחיות ולקומם סכה הנופלת,  לפנות העפר ולהעביר החלודה,  לפתוח בה חלונות ודלת  ולבנותה בית מושב ומצודה.  ויבאו עשי המלאכה הבונים  ולהסיע אבנים אמצו את כחם,  ויבאו זקני גבל הנבונים –  ויבא גם בעל הסחבות בתוכם.  ויראו הגבלים ויתפלאו:  ״הגם הרקב בבונים?!״ – קראו.  ויענם בעל הסחבות קשה:  ״חלילה לכם לחשב מחשבות  לבנות לסכה חומה חדשה;  רב לנו לסתם הפרצים בסחבות;  אל אבני הבהו יד אל תרימו,  על גל הרקב אנך אל תשימו,  כי קדוש הוא לנו – תורה מורשה״.  אולם הגבלים קול עליו נתנו:  ״הס, פתי, אל תשמע קולך אתנו!  האמנם רק בסחבות ומלחים  תהיה בנה עיר ומאסף נדחים?  טבו הסחבות לתת בין פצים לחברו  ופתילה לעשות מהן לדליק איש נרו,  אולם בית מושב, בית חומה ומצדות  שלארך ימים לא יפל, לא ימש,  לא יבנה מבלי אבני מוסדות,  מבלי רוח צח ומבלי אור שמש״.     *       ויחזק דבר הגבלין ומחזיקיהם  ויבריחו את בעל הסחבות מעליהם  לבלי יפריע את העם ממעשיהם.     כ״ח אייר תרמ״ד, ספ״ב.           ",0,1,3,3,0,0
"   	 	 	    חסרה הפרדה בין שני חלקי השורה  לחן: חסדי האל  “לרבי מש ן' עזרה”  סימן: משה     סוד אדני מכל נבצר        ובריתו מהודיעם    בלעדי נוצרי מצותו        כי בחרם מימי עולם:        מנעורי אותי צורר        צר, הכי רבה שטמתו    גם דרכי מאז סורר        כי עדי נצח איבתו    אך לבבי הוא מתעורר        להחזיק באל ובדתו    כי למגדל עז ומבצר        ואמריו אמרי נעם    אחלי שומרי תורתו        כי כזהר שמש הלם:        שפטו ארבע מלכיות        משפטי עול את עמו    ויריקון חרב פיות        מבלי חטא לשפך דמו    ויצוו אין להחיות        כל אשר נקרא בשמו!    ויהי עזרתו מצר        בחזות קצר מטעם –    מהרו צירי חנתו        להרימם ולהצילם:        הערימו סוד אכזרים        ויחמס יון ונסיו    ויטושון כנשרים        להרג מאז עמוסיו    ויחילון ילדי ברים         עת שמעו פרסות סוסיו    נחשכו יום בואם בצר        וחיליו לבשו זעם    חש להשבית חקי דתו         ולטמא את היכלם:        טמנו לי פח ורשת        אך בתוכה באה רגלם    ולנגדי דרכו קשת        וישובב חץ לכסלם    כי המוני רחמיו ישת        חל וחומה כימי עולם    בכל צרתם לו צר         ומלאך פניו הושיעם    באהבתו ובחמלתו        צור כמאז הוא גאלם:        ישע' מג, ט        ",0,1,1,1,0,0
"   	 	 	     על יעלת המר,    מקטרת לבונה,    אשירה שיר מזמור.    אורך מתוק מנפת,    נגהו ינוה אור חמה,    קולך ערב מתפת,    לכל קול ישים דממה.    מדברך מי ישוה,    הוד שכלך מי יחוה    הלולך מי יגמר.    בתנומות על משכבי,    קול דודי שמעה אזני;    קמתי ובגיל לבבי    אמרתי אל אדני,    אם יפיי תחמד,    איך בחוץ תעמד,    יבא דודי לגנו,    כרמי שלי לזמר.    רעיה בנעם דברתך,    הראיני את דדיך,    תזל כטל אמרתך,    מזמר נפת שפתך,    נפשי ממסגר תצא,    ולבבי ממכמר.        ",0,1,1,1,0,0
"   	 	 	     אל יפתח ידו לאצילים,  להכין להם בעתם מאכלים,  בצוותו עננים, מים נוזלים,  להחיות רוח שפלים.        ",0,1,1,1,0,0
"   	 	 	    צחקת, ובצחוקך הלבן  הפרחת מלאכים באויר־סודך  והמלאכים הקטנים, באלפי חציהם  קלעו ללבי ואני עבדך.      כעסת, ובכעסך האדום  הכית גלים בים שאיפתך  והגלים יחדיו בבעי־סדום  שטפוני כלם ואני סליחתך.      שתקת, ובשתיקתך התכולה  העמדת בעוז את תנועת החיים  ואותי כך דנות למיתה.      דמעת, ובדמעתך הסגולה  הרטבת הרגשות, שפצת העיים  והחזרת נפשי לחיותה.       ",0,1,3,4,1,0
"   	 	 	    (רשות (לחנוכה)     אבני יקר על הר צבי התפרקו    באו ימי שלום עדי התחזקו.    רמה ימינם יום יונים דלקו,    היכל אזי חנכו ונרות דלקו.    מצוף ישועות אל לבבות מתקו,    על זאת לברך שם כבודו חשקו.        ",0,1,1,1,0,0
"   	 	 	     קום הנשא ברוך, וראה איככה  אל חכמתך ערוך שכר על יתר;  קום הנשא ברוך ולקח הכתר,  כי ממועד ארוך שמר אתכה.  קול הקריה הומה; העם על ככה  העירו כנורם, הכו היתר;  למה תבוש, למה תשב בסתר?  קום הנשא, כי הקנאה שככה.  אתה עתה אפוא יומם וליל  לב לחכמות תשית, תשקד בהנה  לגזור אמרי מזור ולהוסיף חיל.  או אז! אז יכנע גאות הרצח,  ישליך את המגל, ידיו תרפינה,  כי עוד במעט מזער יאבד לנצח.          ",0,1,2,2,0,0
"   	 	 	     לילה יחיד זה,  גנבתיו מן העולם.  אי-בזה נחבאתי  עמו ועמך.      המית העתים  הליטה תמיד פניך,  חיים שלמים לא ראיתיך.      אל-נא תכבי את האור.  מערב עד בקר  ראותך אויתי  נפש אל נפש.      בכל דרכי  רק אותך הן בקשתי,  ועתה אף לא אדע,  אם כבר מצאתיך.      ובקר ושוב אל חיים זרים תאספי,  שם ילדים יהלכון,  לדתם עליך כל יום.      לילה יחיד זה –  כרוח כהה לו יכל וישב  דרך ימי האטומים  לפרע שכולי עד מה.        ",0,1,3,4,0,0
"   	 	 	     מולדת איננה כברת ארץ  קטנה וגדורה  לממשל הרשע והערץ;  מולדת היא הצורה  והיא המסגרת  להדבקות האדם לאדמה,  כל אדמת אלהים המנמרת,  הגדולה והחמה.  מולדת איננה בית און ועול  ואלמות,  היא נתנת לאדם לחבל  לחיות בה ולמות  באהבה, בצדקה ובחסד  עם כל החי והעץ  וכל מה שקם לו מורשת  מימי ראשית ועד הקץ;  מולדת היא השער  לפרדס היקום  לשאב ממעין הישע והצער  הפתוח והחתום;  מולדת היא השלב  בסלם מעשה בראשית,  בו אנו עולים למולדות האלף  של תבל אינית וישית.  ברכני, אלהים, במולדת  על פני האדמה,  מולדת מעודדת ומעדדת  באהבה גדולה וחמה.        ",0,1,3,4,0,1
   	 	 	    דלתי שפתך / ר'        דלתי שפתך סגר אז    תמצא שמחות ומרפא    נצל וסר ממהומות    נצל וסר מעון פה.        ,0,1,1,1,0,0
"   	 	 	     במזל לא-נדע מה-שמו ובין תלי חרבות    בני-זקונים לעמנו השב עם-חשכה נולדנו;    מגדלים מנער בצל ועלי קברות האבות –    לקראת אור החיים ברמ""ח אברינו חרדנו.    וכל-אחד ואחד עם נר האלהים שבלבבו    יצא בזמן בין-השמשות לבקש כוכבו.    והשעה שעת תהו ובהו, שעת ערבוב התחומים    של אחרית וראשית, של סתירה ובנין, של זקנה ועלומים.    ואנחנו, ילידי בינים, ביודעים ובלא-יודעים,    לפני שתי הרשיות גם-יחד משתחוים ומודים;    ותלוים באמצע בין שני המגניטים הללו    כל-רגשות לבנו הסתומים אז נ ב י א שאלו;    נביא אמת, שיגע בצנור לבנו ויבא    וידליק מלמעלה, מעל לראשנו, כוכבו,    ורוחו יהי המבוע לכל-ההרהורים    הכבושים בהרבה לבבות כחלמות לא ברורים.    ובעוד מבטנו בתוך הערפל תקוע,    ובעוד אנו תועים נואשים וקטני אמנה,    מתמהמהים על פרשת דרכים ושואלים: אנה? –    וינצנץ כוכבך, מורנו, וברמז צנוע    קראנו מתוך הערפל וימשך אותנו –    ואל-תחת כוכבך היחידי נזעקנו כלנו.        ולמיום שבט אורך, המורה, עלינו ינוח –    ראינוך כאריאל האמת וכאיתן הרוח,    נקי-דעת, צנוע וטהור בסתר כבגלוי,    בטוח באמתו ובדעת אחרים לא-תלוי,    דורך בשבילו המיחד, בהיר-עין ותקיף,    נושא גחלתו בלבבו לפני ולפנים    ושומר הניצוץ האחרון של-האלהים –    ראינוך ככוכב מרכזי הנוצץ ומקיף    גלגלו – ומושך את-כוכבי לויתו מסביבו,    משעבדם מרחוק בכח נעלם לנתיבו;    ויש אשר יבדקו נפשם לאורך, וראו    והנה גם-הרבה מאורם ממך ובשלך הוא.        שא ברכה, המורה, מפינו, שא ברכה נאמנה    על כל שלמדנו ממך ועל כל שנלמדה.    הברכה – זה ימים על-שנים בלבנו נצפנה,    וצרופה, משם עתה יוצאת ואומרת לך: “תודה!”    שא ברכה מרבה על כל-גרעין רעיון נעלה,    שנזרע על-ידך להפרות לבנו השמם.    הרבה למדנו מפיך והרבה ממה-שבקשנו    מצאת למעננו ואנחנו מידך ירשנו –    ואם-יש אשר גם-בדורנו תנצנץ לפעמים    עוד רוח קדשנו ובנפש יהודי תתגלה –    כי-עתה לא-זרחה באחד מכל-בני הגולה    כאשר הבהיקה ותזהר בנפשך הגדולה.        לא-רב צבאך, המורה, אך לנו יש רב –    פניך המאירים עוד ילכו עמנו בקרב.    ובשבע דרכים אם-נפוץ – יאספנו כוכבך,    ובאשר הננו נכון לבנו ללבבך    כאל פנת הקדש. ואנחנו אמונה ותפלה    כי מי אשר “לא זה הדרך” השמיע בתחלה,    עוד יתן אבקות של-אש בידינו הנטויות,    ולקולו האמיץ נתיצב כלנו קוממיות,    ולמעלה למעלה את-אש הלפידים נרימה,    ונראה ביד רמה לעיני כל-תפוצות הגולה    הדרך העולה    קדימה!       טבת, תרס""ג.       ",0,1,3,4,0,0
"   	 	 	     שיבת זקן, כפור עולמים,    לבנת שלג, כדור קר;    לבן נורא, סמל מות,    חרף, חרף, חרף דור.        שלג שנירים ראי לכוכב,    נגה נבעת שם בליל;    קונם עליו כל עץ, עשב,    צמחי עמק, ציצי תל.        אדם, חוה עת גרשו    מעדן יה בזעם אל,    באשם יפי תפוח אחד    כאשר כעס כביר, אל–        קלל אותם בכליון מות,    את האדם בעמל ניר,    את האשה בהריון–    עשה, חולל רכסי שניר.        שם בצפון, שם זרקם,    גם מאלה רחוק שם:    לזכרון מות אותם העמיד,    להרי נצח אותם שם.        חולל שנירים, הם הדמעות    שלח אלי הרטב ניר:    שנקרשו, התקררו    מאף עליון יוצר שניר.        שאז בכה על האדם    אשר אבד נצח חיש:    את הנצח, העולמי,    חיי מעלה אבד איש!        ככה עומדים הם ענקים,    נפילי שלג לשמי אור;    דמעות מרום הם השנירים    שנקפאו מדור דור.        בעלטה ובלילות    לאור ירח מכסף סוד:    אז ברק פלי הם מבריקים    ברק השגיא, ברק ההוד!        נורא הודם, עת ברעדה,    בפקודת שחקים ובעוד    שלוחי עליון בם ישימו    את הדמעות, את הנאד.        נאד הדמעות המתמלא    מחטא חדש, חטא הדורות,    עת האדם נגרש שנית    מן העדן רב האורות.        יעמדו שנירים לעולמים,    רכסי שלגים, שנירי עד;    ככה יעמדו רבות, רבות    עד כי יבלע מות, עד–        כי יבלע מות ונצח    ישוב אז אל עולם זה    ואל צבאות יגיל רננה,    ירחף שחוק על שפת פה.        עת ישחקה ישנה תבל,    ישנה אדם, ישנה חי:    אז האדם ישיג חזון,    אז גם ישיג את אדני!        אז מגאונו הם, ימסו,    ימס, יגר כפור השניר;    זרם אחר זרם יזל,    סלעים ירעיש, אבני גיר!        זרמים אלה הם ישטפו    מן הארץ כל רשעה,    כל החמס, כל הכסל–    ומלאה ארץ אך דעה!        זרמים אלה כי ישטפו    לטהר ארץ, תבל, עם:    דמעות גיל הם אף יתגלגלו    אל הנצח, אל הים!           ",0,1,3,4,0,1
"   	 	 	     על ירק אילנות  צעיפי ערפל קלים,  כחלחלים,  אט ירפרפו.      בין צמרת ערה  נאחז שמש רועד,  וזהבו נוטף על חול השדרה.      לארך הגדר  נדחק ליל בודד, רזה.      הצפרים נמות, – –      ופתע נודע:  שתי רגלי שישך הזקופות  עתה באות  אל מכנסי משי תכלים.      ושני שדיך, טלולי החלומות,  כשושנים חורות, נמות,  תוך חיל נעורים  וצופים פני השמש.      והלב צוהל חרש. –     וינה, 24.8.1916       ",0,1,3,4,0,0
"   	 	 	     אני ואתה וכלנו ביחד  קרואים לעזר, להציל, לחלץ  אחים מרעב, משביה ומכחד –  שארית הפליטה מן הצר המנאץ.    כל איש ואשה, שנפשם עוד כואב  לאיד בני עמנו, יושבי מחשכים,  יזכר יום ולילה, בלכת ובשבת:  צפויים אלי מות לפדות מחכים.    הצר הצורר בחרבו המשכלת  לטבח מוסיף ורחם לא ידע;  ושועה של זקן, של אשה ושל ילד  בוקעה מכל בית, עדה ועדה.    ואנחנו, אשר אלהים בעזרנו  ועל ישובנו בחסד שמר,  נתן ברצון רב את כפר נפשנו  לאשר הגורל מאד להם המר.    עזרו לחלץ והמציאו נא ישע  להם, המשועים לעזרה ממרחק.  ואל נא נשא בכל כבד הפשע  לשכח אותם ביום חול וביום חג.     הארץ, 5.10.43       ",0,1,3,4,0,1
"   	 	 	     לי רביבים ותחיה לפרחים בציה  משד נהרות איתן וים,  ובחשרת הצללים אליטה העלים  החולמים בעצם יום חם.  בכנפי טל אורות לנצות נעורות,  לרכות אעריפה הטל,  בהתעטפן בצמא אל חיק האדמה,  עת תחול סביב שמשה בעל.  כי, אם הניפותי שוט ברד בהכותי,  ילבינו נאות דשא וכר,  ושבתי ואמסנו, בצחוק אשעשענו,  וחדל הרעם וסר.  על הרים מוצקים אשליגה משחקים,  וחרדו אילני-ענק,  עד ערשי הלבינה, בה לילה אלינה  בזרועות סופתי אין-חק.  בארמנותי בשחקים יפזו הברקים,  ורעמים יתענו בעל;  ורגן הרעם, ושאג, ונהם,  ורעם – ונחבא הקול.  על פני ים ויבשת, כחץ עף מקשת,  ינחני מנהיגי העז,  אעופה אישירה בים-חכליל-הצפירה  תוך גלי ארגמן ופז.  על ערבות-הפלאות, על מרחב-גאיות,  על גבנון, על צור ועל אגם,  ובנחל-בליעל ובשן-סלע יעל,  באשר אנכי הוא שם.  מספיר-ענני אאירה לו פני,  בהפרדו עם מימי הים.      השחר במרומים כי יבא בדמים,  ומטות-אברותיו באור –  והעיב ועכר אילת השחר,  ואש עיניו כברק מטאור;  וצלח ורכב על שכמי הרחב,  כנשר שיטוש על צור  עת תנוט הארץ במחתה ופרץ,  ורגזו יערות ושור.  ובין-הערבים מרקיע שמים  כי נתק אור שני ודם,  ונפלה תרדמה, ומנוחה נעמה  ואהבה כי יהגה לב ים –  קן-רוח ארקיע, אאסף כנפי, ארגיע,  כגוזל תם ישלה ונם.      בנזר אש-פלדות העלמה צועדת,  לה קוראים “לבנה” בני-איש,  על קוצות תלתלים פעמיה מה-קלים,  וחמקה ועברה לה חיש.  בנתיבה נעלמה כי תצעד בדממה,  ושמעו אך בני-אלהים,  ובמחזת-רקיע צבא-שחק יגיה,  המאיר בלילה לצים.  מה-ינעם לי ראותם בגיל מצהלותם,  בהתעופפם כדבורים, עם-פז.  כשברי רקיע הנחל יופיע,  פרכת-אהלי עת גז.  בנהר-משקע-מים – כל כוכבי-שמים,  ונבט הסהר הלז.      בלהבות הודה כס חמה אאפדה  וירח בזר פנינים ואש.  ההרים ישחו, כוכבים ידעכו,  כי אאביר אנכי כנס.  מראש צור אנסר עד ראש הרי-בתר,  כנשר על פני צולת ים,  והרים שתותי אל ארבע פנותי,  אכס עין השמש החם.  הקשת לי שער-נצחון: בסער,  בשלג ובאש אחלף בו;  ובהמיר הצבעים, יתהפך לרגעים,  ומראות מאליפות דמות לו.  ממים אקרץ, הורתי הארץ,  שמים – הם חלצו לי שד,  ובלב-תהום אשגב ובקצבי הרגב,  אשתנה – ולא אמות לעד.  כי יחדלו ברקים, ויטהרו שחקים,  ויופע החרס הער,  ורוחות נעורים עם קרני האורים  יקימו את דביר האויר –  אנכי אתנער מתהום ילל-סער,  ויחלף על שפתי צחוק-רז,  וכנחש-בריח מחורו, אגיח  ואהפך ההיכל הלז.     אודיסה, 1898               ",0,0,2,3,0,0
"   	 	 	    1   כתב סתיו בדיו מטריו וברביביו / ובעט ברקיו המאירים וכף עביו2  מכתב עלי־גן מתכלת וארגמן3 / לא נתכנו כהם לחשב במחשביו4.  לכן בעת חמדה אדמה פני־שחק / רקמה עלי בדי ערוגות ככוכביו5.        תאור הגן אחרי הגשם.  ↩    כתב סתיו וכו' הסתיו, החרף כתב; המטר והרביבים הם הדיו, הברק הוא העט והענן הוא הכף המחזיק בעט.  ↩    מכתב עלי גן וכו' הגן הוא הניר והפרחים בעלי צבע תכלת וארגמן הם הכתב והמכתב.  ↩    לא נתכנו כהם וכו', שום חושב מחשבות לא יוכל במחשבותיו לכתב מכתב כזה.  ↩    לכן בעת חמדה וכו', כאשר האדמה חמדה את פני השמים וחפצה להדמות אליהם רקמה לה על בדי, ענפי וקני הערוגות, פרחים הדומים לכוכבים.  ↩           ",0,1,1,1,0,0
"   	 	 	    יום זה יום ילד בו שיר /      יום זה – יום ילד בו שיר    הקיצותי – על הקיר    שמש צעירה חמה    עסקה בכתיבה תמה,    כתב שמשי צוחק וחם:    צא היערה, נרדם!    ודבר – לא אדע מה –    בי נעור, בי זע, המה    על נימה סתומה מעין,    תפשני: בא מנין?    מתרוצץ בנגונים,    מלמלות חרוז-גונים;    ואני כבר בו מכיר: –    יום זה יום ילד בו שיר…        שיר ילד, הוא בא יבא!    מן הגרן אביבו?    כי מדוע חם אמבר    אפפני עם הבר,    ומערכת האפר    רעדה אל געות-הפר,    אל קול חמת-חלילים?    ממזבח האלילים?    בכנף עב נמס וגז?    במזמוטיו של הירגז?    בפטפוטי טפות הברז?    בקרית-ענבים על-ארז,    בערמות החציר? –    יום זה יום ילד בו שיר.        הוא יבא קל כחלום!    תזרקנו לי: שלום!    במשרקית של אניה,    מעיני תימניה,    מפסוק של התנ""ך    קם נעור (זה כבר נשכח!)?    אמצאנו בא מרן    במבשרת השפון,    בניצוץ – בונה הקיר    כי ינדח גרזן על גיר,    בין פרחי האספרמניה 1    בירדן על יד דגניה,    בגמגום יובל טמיר, –    יום זה יום ילד בו שיר!        היקירנו לבבי    שיר ששון, הי כאבי,    או אדלנו חי מתהם    של שכחון-דורות לאור-יום?    אם בכתב האבנים    של המוט-האיתנים?    ברמז עולמות כוכבים,    בסוד-כנפי החגוים?    יגנב לי מאגרות    וקמעות ראשון דורות,    עם-שיר ארן כי ינוע,    באפיק זהב מבוע,    בתרבכת ים ספיר, –    יום זה יום ילד בו שיר!      תל-אביב 1936       עץ.  ↩           ",0,1,3,4,0,1
"   	 	 	     אותותיך הראה /    והשפיל גוי כביר  אשר אמרו ללשננו נגביר:   תה' יב, ה   נגד עמך יודו  /    לב הותל הטנו  אשר נואלנו ואשר חטאנו:   במד' יב, יא   יגל צדק עולמים /    ויראה לעם הועם  אשר יהיה באחרית הזעם:   דנ' ח, יט   מרום, קרא: יונת אלם השמיעני קולך  אשר מעולם שברתי עלך:   ירמ' ב, כ   שובו בנים לנויהם  /   ועפרם יחננו  אשר שם צפרים יקננו:   תה' קד, יז   הופיע שוכני ערץ  /   וממך יראו מתי  אשר העיר קברות אבתי:   נחמ' ב, ג   בושה תכסה צרי  /   וממך ייראו  אשר בשמך לא קראו:   ירמ' י, כה   רעדה תאחזם יחד  /  ורגזו מוני  אשר ראו מעשי אדני:   שופ' ב, ז   ינון חטר ישי  /    ישלח ממרומו  אשר ידו תכון עמו:   תה' פט, כב   עזו ואפו יעיר  /    על אצר צריו  אשר על כן סרו מאחריו:   איו' לד, כז   קהל עמים יתיהדו  /   ויקבלו המוניהם  אשר קבלו היהודים עליהם:   אס' ט, כז   בשר תבשרם   /    כי ברח קרץ  אשר בידו מחקרי ארץ:   תה' צה, ד       ",0,1,1,1,0,0
"   	 	 	     אם אויבי יאמרו רע לי / ואמרתי: מטה רגלי –    אלהי אברהם אלי / ופחד יצחק היה לי!        בינותי בספרי נביאים, / ודברי ישעיה במכתבו    היו לפני נקראים, / כי קרובה ישועה לבוא.    הן דורות עוברים ובאים – / ועם אל עומד במכאובו,    כי אלף שנים פלאים / ירד, ובמרירות לבבו    יאמר: אם תגאל – גאל, ואם / לא תגאל – הגידה לי!        ראית, יחזקאל, מראות / ועלי נשאת משלים.    הבקשת דברי לראות / ושאלת לבני אלים    עד מתי קץ הפלאות, / כי לא באה שנת גאולים?    השיבני על פי נבואות / ""מה יש ביד המשכילים    לעשות? ואדני העלים / ממני ולא הגיד לי"".        מי יתן לי ואתחבר / עם דניאל איש חמודות,    אשר ידע פשר דבר / והבין בכל משל וחידות!    אתחנן-לו בלב נשבר / ואשאלנו על אודות    הקץ, לראות אם עבר / ואם עוד נבואותיו עתידות.    אנשי לבב יאמרו לי / “מה זה תשאל? והוא פליא!”        נבערו חכמי ונבוני / ואיש מהם לא ידע מה,    ומרב בכי חשכו עיני, / כי עת פדותי נעלמה.    ואחפש בתורת אדני – / ואמצא חפצי שמה,    כי אל ישיב שבות המוני, / ולו נדחו בקצוי אדמה.    זאת היתה לי נחמה, / על-כן אדברה וירוח לי!          ",0,1,1,1,0,0
   	 	 	    זמן הקר כצל ברח / ר' משה אבן-עזרא              זמן הקר כצל ברח וגשמו / כבר חלף ופרשיו ורכבו             וחל שמש בראש טלה עלי חק / תקופתו כמלך על מסבו             וחבשו מגבעות צצים גבעות / ומישור כתנות דשאו ועשבו              ישלח אל נחירינו קטרת / ימותי הסתיו טמן בחבו    5           תנה הכוס אשר ישיר משושי / ויסיר מלבבי מעצבו             וכבה את יקד אשו בדמעי / למען כי חמתו בערה בו             וגור מהזמן כי מתנתיו / כראש פתן מעט נפת בקרבו             והשיא נפשך בקר בטובו / ויחל תהפכותיו בערבו             שתה ביום עדי יפן ושמש / עלי כספו יצפה את זהבו    10             ובלילה עדי יברח כשחור / ויד שחר מאחז את עקבו.        ,0,1,1,1,0,0
"   	 	 	     מעשיה: למען אחי הקטנים        וישתבבו כל היום.  למהתלות שחוקים שונים,  היו תמיד הם נכונים;  להתגר1 באנשים, לענות  חיות, לגנב פרי בגנות,  לחמד לצון – נעם למו  מלשבת בבית ספרמו.  אולם – אויה! אויה! אויה!  אם אחריתם עיני רואה:  לא עליכם, בנים טובים,  אם תחפצו להיות שלוים –  אל נא תלכו בדרכי נלוזים,  כשמעון ולוי היו עושים:    מעשה ראשון.  ישנם רבים העמלים  בגדול עפות קטנים, גדולים;  ראשית – לקבל את ביציהם  ואחר גם את אפרחיהם;  שנית – יצלום על האש  ולמלא הקבה יש;  שלישית – נחוצות מאד נוצותם:  בלתי כרים על מטותם  קשה לישון לכל אנשים,  גם לגבירים גם לרשים. –  ותהי אשה אחת זקנה  ולשכב בלתי כר מאנה,  ותרנגל גאה גם תרנגלות  שלש קנתה, שמנות, גדלות.  אבל שמעון ולוי חשבים;  “למה כן אנחנו ישבים?” –  ויחישו וימהרו  קחת לחם ויגזרו  את הפת לארבע מנות  עבות, יפות, כעין מגדנות,  ובפתילים קשרו אותן  כמראת-צלב2 אל אחיותן.  שתים, שתים, ויעריכון  היטב יחד, ויניחו  הארוחה זאת השמנה  שלי בחצר הזקנה. –  כראות תרנגל העד3  פצה חיש את פיו החד  ויריע: “קוקיריקו!” –  והתרנגלות רב לא חכו  ותעטנה אל הטרף  ותאחזנה מבלי-הרף.  אפס כהחל איש את מנתו  חיש לבלע בכל תאותו.  והנה שני אליו משך –  את החוט ובחמה נשך –  והארוחה לא לבלע  ולא להקיא… בגבה  חיש התנשאו ארבעתים  ויסקו לשמים…  אבל, הוי, בזמורת-עץ  נתלו כלם… בא הקץ  לארבעתמו! – ובמעונה  תשכב, תנום אט הזקנה –  והנה צעקות עפותיה  חדרות, חדרות אל אזניה;  ומביתה חיש יצאה  והנה מל עיניה – זועה…  - ""בכינה, שפכנה, עיני, דמעות!  תרנגל טוב, תרנגלות נאות,  איך נתליתם על העץ?!  הוי, לתקותי בא הקץ!"" –  מלאה יגון גם נעכרה  לקחה סכין בנפש מרה  ותורידם מן התליה,  ותאספם. מר בוכיה,  כלם יחד, ואלי מעונה  שבה בלחץ מרי-עצבונה, –  מעשה ראשון היתה זאת,  אך השני מלא רתת4:    מעשה שני.  כאשר שבה למנוחתה  מעט הזקנה מתוגתה,  באה פתאם המחשבה  הנחמדה אל לבבה:  הן לא תפח חיים במו  גם אם תבכה נצח למו, –  טוב לצלותם ובמנוחה  תהי, למצער, לה ארוחה!  אמנם, לה מאד היה צר  ראות ביום הזה המר  את ארבעת עפותיה,  נחמתה בזקניה,  על התנור שהנחו  ולאברים שנתחו –  אזי זכרה את הרגעים  שהעפות אל הנאים  טילו,5 הלכו מעדנות6,  על החצר ובגנות  ויתענגו על הפל,  שהוציאו מן החול –  זכרה ומעפעפיה  נזלו דמעות על לחייה…  ובין כה – ועל הגג  חוגגים שמעון ולוי חג:  בעד ארבה המה רואים  בכירים סירות מלאים  את העפות העשוים  ועל האש הם היטב צלוים;  במרק שמן הרגלים,  הכנפים, הכרעים  שחות אט ומרב ענג  כמו תמסנה שם כדנג…  ובעת ההיא הזקנה  ירדה (שכחה כבר עצבונה)  המרתפה עם קערתה  להביא תבלין7 לארחתה:  מעט כרוב חמוץ ובקלחת  אחרי בשלו – ירוה נחת…  ועל הגג בין כה וכה  לקח שמעון חבל לו  ובקצהו קשר וו,  ובלי טרח ועמל רב  בארבה הורידהו  ובין רגע העלהו  ואתו יחד – שתי כנפים…  עוד הפעם – וכרעים  על הופיעו… אחרי רגע –  שתי רגלים… ובלי פגע  העלו שני אל השובבים  לאור הלבנה, הכוכבים,  כל העפות… דבר הסלף8  ראה אמנם אז הכלב  וישמיע את נביחתו;  אולם למרות אזהרתו  ירדו שמעון ולוי לאטם  ואת העפות לקחו אתם…  מהמרתף חיש עלתה  אז הזקנה עם קערתה  ואל התנור קרבה – – ""הוי,  שוד ושבר! אוי ואבוי!  רק הכלבלב עשה זאת!  הוי, בליעל!"" – דברה רתת9  אל הכלב: ""ארוחתי  גנב תגנב?! את תנואתי  לכן תדע""… – ובכף  הכתה אתו בחרי-אף  על הראש, על כל הגו…  הוי, מה צעק הוא מכאב! –  ובמחבאם ישבים אט  שמעון ולוי עם העד  ומתענגים בעדנים  עלי זו ארוחת-שמנים. –  מעשה שני היתה זאת.  אך השלישי מלא רתת:    מעשה שלישי.  הכל ידעו בכפרנו  מר גמליאל חיטנו;  בגדי-שבת, בגדי-חול  הכין הוא בכפר לכל;  אף גם תקן בגדים ישנים  גם לבנות גם לבנים,  או אם חסר כפתר אחד  או הדבקים חבר יחד  גם מתחת גם ממעל –  הכל ביד-אמונים פעל.  וברוחה פרנסה אתו  החיטות ובני ביתו;  ובהיתו ישר, תמים  היה אהוב כל הימים. –  אבל שמעון ולוי גמרו  להרעימהו, וכאשר אמרו  כן גם עשו: לפני מעון  מר גמליאל שטף באון  נחל מים, ועל מעברה  שהנחה שם, מאד קצרה,  עברו כל אנשי-הכפר,  גם הצאן, גם שור ופר. –  שמעון ולוי לקחו מגרה  ויחלו לגזר מהרה  את הגשר, ובכלותם  את מלאכתמו – קול קריאותם  חיש השמיעו: ""חיט, הוי!  גמלי, גמלי, צא-נא, צא!"" –  מר גמליאל סבל כל,  אפס דברי-בוז כאל  מאד הכאיבו את לבתו;  קם מכסאו – ובעברתו  יצא מן הבית חיש  לראות מי הוא זה האיש,  העז פניו כן לחרפהו,  לנבל שם כבוד משפחתהו –  ועוד הפעם: ""חיט, צא!  גמלי! גמלי! בא-נא, בא!"" –  הנה הוא על המעברה…  פתאם – קרח… “הוי צרה, צרה!”  עוד ארגיעה – הוא במים,  כמעט – נעלם מעינים.  אולם פתאם, לרב-ששונו,  שני אוזים ראתה עינו  שאז שחו על המים –  מהר הרים הידים  וברגלימו, אחז אותם…  והאוזים בכל כחותם  שחו, שחו עד החוף –  ולצרתו בא הסוף.  אבל תצאות זה השחוק  היה שבץ10 גם בשוק  גם בבטן גם בלב,  עד כי צעק מרב כאב.  אולם אשתו הנאמנה  (אתה חי כבר שלשים שנה.)  לקחה מהר מכבש11 חם  ותחממהו, וחיש-קל קם  מר גמליאל בריא אולם  ויברכהו כלם, כלם. –  מעשה שלישי היתה זאת,  אך הרביעי מלא רתת:    מעשה רביעי.  הכל ידעים, כי התורה  תביא בכל הארץ אורה;  וכי ידיעת אלף-בית  עוד לא תרים איש על נס;  וכי מקריאת רב ספורים  לא יחכמו בני הנעורים:  נחוץ ללמוד, להוסיף דעת.  להטות אזן לה שומעת. –  וזה החסרון מנה כבר  מר תרניאל, רב הכפר.  שמעון ולוי מאד שנאהו  ותמיד שחקו ויבזהו;  כי העושה רע לרעהו –  זה לא יחן גם מורהו! –  ויבאו שני הנערים  אלי אחד החדרים  בבית המורה; שם עמדה  מקטרתהו הנחמדה.  שמעון לקח אותה בידו  ולוי עזר גם עמדו:  לקח אבק-שרפה12 רב  מקנה-רבה13 מלא-הכף  וקנה המקטרת כל  סכר, מלא בזה החול…  ובכלותם את מעשמו  ברחו מהר אל ביתמו.  ובעת ההיא גם שב,  אחרי עמל וטרח רב  מר תרניאל אל ביתהו;  מהר לקח מקטרתהו  ויקטירה… והנה – ""הוי!  מה-זה היה? אוי! אוי! אוי! –  המקטרת חיש נפצה  ולכל-עבר התפוצצה;  ואתה יחד כל הרהיטים14  העשוים עצי-שטים,  כל הסירות, האגנות,  כל הכסות, הצנצנות –  ועלי קפת אל הרסיסים  ( זהו ודי מעשה-נסים!)  שכב מר תרניאל חי;  אבל פצעיו היו די:  חטמו, ידיו ופניהו,  גם כל קוצות תלתליהו  נכוו באש אבק-השרפה,  כמו שבלים מהשדפה.  וימים רבים על מטתו  שכב, סבל את מחלתו;  ימים רבים לא האזינו  תורת פיהו, לא הבינו  התלמידים החרוצים  בגלל אלה שני הפרוצים!  ואחרי ירחי-מספר שלח  אל ארוכה לו ועד כלח15  היה בריא; אך מקטרתו  עוד לא עמדה על משמרתה. –  מעשה רביעי היתה זאת.  והחמשי מלא רתת:    מעשה חמשי.  מי שיש לו דוד בכפר,  או בעיר אם הנו גר,  צריך להיות מנמס16, תמים  ואז יאהב כל הימים.  מדי בקר ידרש שלום  דודו, ואף גם כל היום  ייגע להקשיב אל אמרותיו,  גם ימלא את פקדותיו:  יביא מהר לו מקטרתו,  או מצנפתו על גבחתו,  או גליוני העתונים17  ועוד המוני דברים שונים;  או אם ירח לו הדוד  הטבק העתק מאד  ומשמיע עטישותיו:  “פשיק – פשיק – פשיק!” על כל סביבותיו, –  צריך לברכו: ""ינעם לך  הטבק שנכנס בך!"" –  או אם יאחר שוב אל ביתו –  לפשט מעילו; מדי צאתו –  לגיש תמיד לו מטהו;  בקצור, ייגע רק לשמחהו. –  אולם שמעון ולוי כן  אינם עושים: בעינם חן  מצא להרגיז את דודמו,  להתל בו מאד נעם למו:  הכל ידעים מה הוא זבוב –  קיץ18 בינות בעלי-עוף:  הנו ישב על העצים,  גם בשדה אתו מצאים.  שמעון ולוי עץ מצאו,  ששם זבובי-קיץ ראו,  ויורידום משם רב  אל גליון גדול, טוב  ומתחת כר הדוד  צפנו זבובים רבים מאד.  והדוד שכב על מטתו  בחצי ליל לישון שנתו,  ועד מהרה נרדם נום,  כי בבקר השכים קום –  אך הזבובים, שהניחו  שמעון ולוי, חיש הגיחו  ממחבאם ויזחלו  על הכסת19 ויתעלו  וישתרעו על המטה…  הדוד ינום והנה – מחתה!  חש שרטת רבה באפו…  ויתעורר חיש ובזעפו  אחז, הטף אחד זבוב –  אולם סביבות כל הגוף  הרגיש פתאם איזו נשיכה…  מהר הסיר את השמיכה  מעל גוו ובעברתו  עזב כליל את מטתו…  אבל גם אחריהו עטו  המון זבובים וישרטו…  החמשי היתה זאת,  אך הששי מלא רתת:    מעשה ששי.  לפני חג הפסח, עת  כל האופים אופים את  הממתקים, המגדנות,  הגלוסקאות הנעמנות –  חפצו שמעון ולוי גם  להנות ממאכלי טעם;  אך האופה סגר ביתו  ממשכנו מדי צאתו.  ובעד הארבה מהרה,  יצאה מלפניהם גזרה,  לבית האופה אט להכנס  ולגנב רב מהמגדנות.  וכן גם עשו כשאמרו,  אף כי פניהם מאד שחרו.  פתאם נפלו אל העיסה,20  שהחלה בה התסיסה,21  ויתכסו כבאדרת  מעברים במשארת.  ומרחוק על הקרש  יראו לביבות בכלי חרש;  על הכסא עלו שניהם  ואל השלל שלחו ידיהם –  אך הכס22 נשבר מתחת  והמה נפלו אל קלחת  מלאה כלה נזיד חם…  פתאם בא האפה שם  ויוציאם מן קלחת  ובין רגע, בפעם אחת,  לש את שני הלקקנים23  ועשה מהם שני לחמנים  ויכניסם אל תנורו,  שעוד הכיל אז את אורו.  ואחרי שעה אחת, שתים  הוציא אותם לכירים –  הכל אמרו, כי אבדו.  אולם חיים עוד עמדו  וימלטו על נפשותם  חיים בריאים אל אבותם. –  מעשה ששי היתה זאת,  אך האחרון מלא רתת:    מעשה אחרון.  שמעון ולוי, אוי לכם!  בא הקץ למשובתכם! –  למה נקבים אל המורים  שם בשקים חורים, חורים? –  הנה אכר מהכפר  נשא שקו מלא בר;  ויהי כאשר צעד צעדים  על דרכהו רק אחדים. –  ושקו הוקל על שכמהו…  מהר הפך את ראשהו –  ולכל עבר הזרעונים  התפזרו שם המונים…  הביט נדהם – ומנגד  בגדים שמעון ולוי בגד24 – –  ויתנפל באף עליהם  ובעברתו השליך שניהם  אל שק אחד ויקשרהו  בחבל חזק ויביאהו  אל הטוחן מר ישכר,  באמרו לו: ""היום, לא מחר,  טחן לי, רע יקר, זאת  ואל תתמהמה לעשות!"" –  - תנה-נא הנה! – הא לך, קח-נא! –  ועד מהרה אל הטחנה25  הובאו שמעון ולוי שניהם – – –  וברכב26 עצמותיהם    פזרו, הודקו לאבק דק –  ויאספו אל השק.  אחרי לקח מר ישכר  את הטחון, ביום המחר  ויאפהו לחם עב  ויהי לעפות מאכל רב…    סוף.  כאשר נודעה זאת בכפר –  לאיש לא היה על זאת צר:  - כן, הזקנה אמרה, עוד  אז חשבתי כי השוד  עשו המה… לעושי רעה  עד ארגיעה אחרית באה! –  אמר חרש מר גמליאל.  גם המורה מר תרניאל:  "" תהי נא זאת למופת"" – נאמו  נאם באזני כל לתמו.  - זהו מוסר טוב לנערים!  חוה גם האופה דברים.  גם הדוד כלל לא התאבל  על שני קרוביו, שאך חבל  השחית ידעו… – ""כאשר עשו,  סח האכר, כן נענסו""…27  בקצור, הכל שמחו מאד,  כי בא קץ לאנשי-שוד!        נעקקען.  ↩    איבער'ס–קרייץ.  ↩    הטרף.  ↩    לשמעו תרעדנה העצמות.  ↩    שפאצירטען.  ↩    בגאון.  ↩    געווירץ.  ↩    העולה.  ↩    בקול רועד.  ↩    קראמפף, судорога.  ↩    ביגעלאייזען.  ↩    פולפער.  ↩    פלינטע.  ↩    מאבעל.  ↩    זקנה.  ↩    האפליך.  ↩    צייטונגען.  ↩    מאי–קאפער  ↩    פפיהלע.  ↩    בצק.  ↩    דאס גאהערן.  ↩    הכסא.  ↩    צוקערלעקער.  ↩    עושים בבגידה עול.  ↩    מיחלע.  ↩    מיחלשטיין.  ↩    נענשו.  ↩           ",0,0,3,4,0,0
   	 	 	     תערב שפת זמרת זמיריך עד / מנעמה למדו זמיר צח תור וסיס    חמדת ועמדת דת זמיר לך נחלת / ובנחלת חלקת רננים גיל ושיש          ,0,1,1,2,0,0
"   	 	 	     אלהי, בשם קדשך עתה עזרני / ואם תעיתי אני – אתה הורני  במה אקדם ומה אמר אליך –  ומספר עצמו כל תגמוליך?  ומה יכלתי עשות כי אם להללך?  הטיבות לבדך ואין עמך שני / ואם אודה בלתך – אל תושיעני!  ראית כל אשר העוה עבדך,  כי כל דרכי ומחשבותי נגדך,  וכסיתם מאנוש למען חסדך;  עם מי אתוכחה ומי יוכיחני – / ולבי בי יענה ופי ירשיעני?  הן לו אמצא אנוש כמוני חטא –  הרחקתיו, כי מאד מדרכך נטה;  איך ממך אברחה ואן אמלטה?  על נפש אאבל – תסב תנחמני, / אני עזבתיך – ואת אל תעזבני!  מספר ימותי אשר עברו ידעתי –  ולא אדע מחקרי פשעים פשעתי,  ולא אמצא לי צרי כי אם נכנעתי.  וירדתי עד תהום – תשוב תעלני, / באתי בשערי שאול – תשוב תחייני!          ",0,1,1,1,0,0
"   	 	 	    הלא גודל חלי / ר'        הלא גדל חלי גדל יגוני    וכחי מחמתו סר ואוני,    והעת שקראני כתבך    בגדל נעמו השקיט שאוני.    ולא אכתב להודיע בחליי,    אבל אכתב לכפר את עוני –    למען לא דרשתיך, ואולם    אני אלך עלי פני ועיני    ואדע כי בעת אשור דמותך,    אזי ארף ויסור דאבוני.        ",0,1,1,1,0,0
"   	 	 	    לפנות בקר / שמואל ליב גורדון     דממה וחלום    בתכלת-רום    כל כוכב שם    שוחה ונם    וחולם נגה, זיו אין סוף,    אור יום בלי-ליל, ים-אור בלי חוף.        ובעדן-גן שם הנשמות    עודן נמות,    נמות חולמות ש""י עולמות    מלאים כרובים זכים קלים    המתלחשים שם ומגלים    להן הרז,    שמני אז    הוגים הם דם    בליל ויום.        גם התכלת הכהה    סוד וחלום מלאה;    ובחלום יורדה מעל    טפת טל    ומסננת    באור וצל    ומצננת    ברוח ליל    היא נוטפת    ומרחפת    מטה, מטה, מטה – לאן?    אל הפרח בן הגן.        ומתחת יער שם    מתכסה בשמיכת-אד    ובדמי הליל נם;    נם ובו ינום הכל:    גם בן-ההד,    גם בת-הקול    העליזים ההוללים    המסתתרים יחדו בעבי    חביון רענן לפני ולפנים    כבני אלהים,    ובמשובה מתגוללים    משם סביב בצחוק, בבכי    במלוא היער עד    אשר ירעד מצחוק כל בד.    ומעופפים בירקרק-רום    ואט הולכים הם ונמוגים    ואט נאלמים דם.    עתה נמים הם ושוגים    בצלילי-גיל בחלום.      ­   ובקן הרך החם    על העץ הרם    אט רובצת ומנמנמת    אם על אפרוחיה,    ומחבקת ומחממת    אותם בכנפיה.    היא נמה, אך ער לבבה    ער ומלא עצבת;    זה יום תמים – הה, יום דאבה! –    ותוחלתה נכזבת.    זה יום תמים ועדן לא שב    הטוב האב.    אנה נדד, אנה יעוף    הוי, אהוב?    אולי נפל בפח, בכלוב?    ואולי מצא ביער קן    ובו אחרת צפור-חן?    גם הרכים הוגים הומים    ציף-ציף עצבת כיתומים.    כה עבר יום – והוא איננו.    אלי, אלי, החי עודנו?    גם לילה בא    והוא לא בא.    האפרוחים    הוגים, בוכים    ושואלים לתמם:    ציף-ציף? ציף-ציף? איה אבא?    והיא בוכה, בוכה דומם.    ובאהבה רבה    מצפצפת למו נחומים.    אך צפצופיה מה עגומים…    ומשוררת אם אוהבת    שירת ערש, שיר עצבת:    'נומו, נומו, אהובי!    נומו, נומו, עזובי!'      האפרוחים נמים. דממה.    וגם האם הנפעמה    כבר נרדמה;    והיא מנמנמת    וחולמת:    זרמי זהר… עמק תכלת…    ים-אויר בלי חוף…    עבי-נגה, איי אור…    ומרחפת וצוללת    מעלה מעלה עד בלי סוף,    היא והוא, הדרור,    היא והוא – מה טוב    כה התעלס והשתובב    והתהפך והסתובב    על פני מצע רך    של אויר זך!    ופתאם ממרום שמים    צל שחור מועף כחץ    מטה מטה… קול כנפים…    וארכות הן עד אין קץ,    ונטויות, הה, צפרנים    נוראות. קול צפצוף שבר.    שריקת פחד.    ובן-רגע יעל אבר    הטורף עם טרפו יחד.    הוא איננו – והיא נופלת    האמללת    מטה, מטה, מטה – עד התהום.    נורא החלום.      ­   ובעבי-היער    פלג-נער    רך וקט    ילך אט;    אט נובע ומנמנם הוא,    אט נובע וחולם הוא:    … ומטיל הוא בעבי חרש,    יסב-גזע, יחתר-שרש    ובמחתרת אט יזחלה,    ויזנק ושטף הלאה    קל וזך    על פני דשא רענן, רך;    ירד, יעל, יתפתלה    וסביב שיח יתגלגלה,    הלאה, הלאה.      פתאם ושני פלגים קלים    נוזלים עקלקלים    שוטפים    רודפים    אחיהו איש    חברו אליהו חיש.    ובמשובה יתגוללו    יפטפטו ויתהוללו.    האח! מה טוב ומה נעים    כה התגלגל על הדשאים    הרעננים    עם שני רעים קלים, קטנים,    קלים כרוח ופזיזים,    קלים כרוח ועליזים!        ושלשתם כה שוטפים במרוצה, מתחרים    הפלגים-הנערים    זורמים ומקפצים ומדלגים    וחליפות מתחברים, מתפלגים,    מחבקים איש אחיו, ופתאם מתרחקים    ובשחוק מחבואים משחקים.    פה אחד בערוץ צר יסתתר –    ופתאם כחגב ינתר    אל רעו בצחוק קל,    ובצחוק יתגלגל    הלאה, הלאה אל סתר הסבך,    ועמד שם ונח.    אך משני עברים    שם באים נסתרים    גם שני אל הרעים    עיפים ויגעים.    מה עליז אז הצחוק    הפורץ לבלי חק    מפיות החברים!    ומאז יתאחדו    ולא עוד יתפרדו.        והלאה בנחת יזחלה,    ולפתע – הוי, פלא! – יגדלה, יגדלה…    ולרחב ולעמק ולארך אין קץ.    לא דשא סביבהו, לא שיח ועץ,    לא ארץ קרקעו – הוד תכלת יציע –    כי בעמק בקרב לא שט הרקיע.    שם מעין התכלת, מקור זהר היום    ומנגה מנגד יזהיר גם הרום.    ובנעם יתהלך על תכלת רקיע    ובנעם ישוטו בו זכים בני-עב.        בבקר, בערב בזיו-קסם יופיע    לא פלג, לא מים הוא, כי ים-זהב,    זהב חי מהול בזרעי להבות –    ובלילה בליל כוכבי אור לרבבות    רוחצים ומשחקים ושטים אז סביב    במימי-הספיר,    וקורצים עיני זיו    אל יפת הסנפיר    לדגה הקלה הצוללת    שם דומם מטה מטה בתכלת.    ובנעם יתהלך על תכלת התהום,    שמים מתחת, שמים ברום.    חלום – – –     תרס’ב       ",0,1,3,4,0,1
   	 	 	         אהה לשיר אשר נפל – / ואין תקוה לפדיונו –    ביד איש יענה רוח / וקדים מלאה בטנו!    וכל עצם לעצמו שב / וכל מין סר אלי מינו.          ,0,1,1,1,0,0
"   	 	 	     קרן אור ירדה ממרום הרקיע  עת שרו צפרים, עת יונים נשקו;  ואלי גן שושנים קו אחד הבקיע  ויגע אל-אחת ושניהם דבקו.      ויאהב הקו השושנה האחת,  וירד ממרומיו יום יום אליה;  אז ישק יום יום לה, אז ישק בנחת,  אף ישק בעז לה – עד חורו עליה.      ושניהם איש אחיו חמדו, אהבו,  אז באו הרוחות מראשי השפים;  וחרש התלחשו, התחרשו, נשבו –  עדת הולכי-רכיל הם, פושקי שפתים!      ודברים לא-היו הרוחות ספרו  ומעשים לא נעשו. עד איבה ישיתו  בין איש וחמודתו; עד מדון עוררו;  ובלבות השנים אש קנאה הציתו.      מני-אז לא בא עוד הקו מרקיע,  מני-אז לא שכן האור עוד עליה –  ולבדד אז ראש השושנה תניע,  עד נבלה, קמלה, עד נפלו עליה.        ",0,1,3,4,0,0
"   	 	 	    פזמון (ליום־הכיפורים)  ובכן ויתפלל אל יי אלהיו ממעי הדגה     אמנם כי דברך לדור ודור קים,    בגערתך ישאו הנהרות דכים –    ואתה מושל בגאות הים!    נשגב, חי לעולם, קראתיך – ענני!    נקברתי בפי חי – תשוב תחייני,    ומתהמות הארץ תשוב תעלני!    ידך שולטת בכל ששת גבולות,    ולי, נורא עלילה, הפלאת עלילות –    שתני בבור תחתיות במחשכים במצלות.    אני יונה, הנני כיונה בלי אבר,    במתים חפשי, ומה לי עוד שבר?    כמו חללים שכבי קבר.    באמת, מי הקשה אליו וישלם?    בברחי – שמני בלב הים נעלם,    במחשכים הושיבני כמתי עולם.    רוחך אור באורך – סגרתו באפלה,    ועליו העברת גלי המצולה    וכל משבריך ענית, סלה.    הנני אות ומופת לכל נבראיך,    כלא ולא אצא, בחיל אקראך –    היודע בחשך פלאך?    משמועתי זו יתמהו הנסוגים,    מי ראה ושמע בדרכים נהוגים    קול צעקה משער הדגים?    גר שבלעו גר הוצא וינפש,    ואסיר לאסירים – קרא נא לו חפש;    הושיעני, אלהים, כי באו מים עד נפש!    יודע אל עז ישועתה עמו,    ואני בקול תודה עוד אזבחה לשמו –    נדרי ליי אשלם נגדה נא לכל עמו.        ",0,1,1,1,0,0
   	 	 	     ינחם לבב נפעם ונחלה ונהיה    בשם אל אלהי הצבאות ואהיה    הלא אם ימיתנו חרונו ונגועה    כמו כן יחיונו חסדיו ונחיה    ויקרא לאור חדש כרגע ויעמד    דבר אל אשר אמר יהי אור ויהיה.         ,0,1,1,1,0,1
"   	 	 	     האני, ארצי, אלך  מיומך ומלילך?    אף אמנם הכל נטמא  מקנאה ומשטמה.    אף אמנם מתחת עץ  מישהו משחיז לי חץ,    אף אמנם מכל ענב  השטן מלטיש עיניו,    אף אמנם כל הקדוש  במסרק ברזל נדוש.    הוי, בני ארצי ובני עירי,  למה כה המר שירי?    הוי, בני ארצי ובני גילי,  למה זה שבת גילי?        ",0,1,3,4,0,1
"   	 	 	     קרים הערבים והבקרים  לבני אדם ולבקרים,  ואפלו הפרסים  אינם חסים  לחמם העצמות  באין שמיכות חמות.  ויש אשר אצלנו הבקרים חורורים  כמו ברוסיה, במדינת הברברים,  ונדמה שהנה השלגיות  תעופינה משמים כנוצות,  או כמו פרחי שקדים, על פני העיר  להצחיר מתים ובעיר.  אך הנה עבר החורון  ולא הצרכת להעמיד הצוארון  כדי להתגונן  מפני פתי השלג הצונן.  התכילו השמים ובשמש יה נואר  בימי טבת (בלע""ז יאנואר)  כמו בימי ניסן, איר, סיון  עם שמשן ועם זיון.  אולם בערב –  קר טבת לא ירף,  כוכבי הקר מתנוצצים  וכמו ברוסיה בני־אדם מתרוצצים  לראות בתיאטרון פילם סוביטי  והוא לא נהדר ולא פתטי,  כי אם משעמם, מרדים,  והוא מצג בקולנוע של ספרדים,  ושם ברוסיה  עכשו יום גנוסיה:  שוב הולדת  ה“טשיקא” העוקדת,  ואצלנו מציגים סרטים סוביטיים עכשו,  וכל דברינו אך לשוא.  לא, ספרדים,  אין אנחנו חברים, אנו מתפרדים.        ",0,1,3,4,0,1
"   	 	 	     לעשתרת שיר ולבל:  נחש-הפחת, קאת-הליל,  דרור ליצר. שיר לחי,  צאו מתוך ערוצי גיא,  מן ערמות עלי-ראש,  מנהלולי גזעי-ברוש.  עזבו נקרות צור ובור!  לקראת שמחות, לקראת גיל  פנו דרך, סלו שביל!  חמדה חמה ארחות-אור,  ושמש-אביב נעור חם,  מרעיל בשגיונותיו דם.  בא התור, בו נגע גבול  שיר אשתקד בזרע בול.  מכנטות היום עד תם  שביל המזל ונגע תהום,  בעל-כנף בא אחוז-  מסתרי חיים, בא בכרוז.  סיעות באות חיש ביעף.  להקה ולהקה, קו לקו,  באלכסון ובחוג –  ומתפרדות זוג וזוג.  ולערבה פנה ולזאב:  קום ואשרת מתוך כאב.  והכה לבך, באחז  בשריריך אל בעז.  כחות טמירים בך ושיר  זרמי דורות משכבר,  נחלת עבר נותן צו,  פלי, מלא און ורב,  נחבא עמק בתוך היש,  כרשף גלום באבן שש.  הוי, בן-אדם, לקראת גיל  פנו דרך, סלו שביל!  מלא החפן חטת פז  אזרק בפניך – רז  בגרגרים ותוכם – לשד-  חיי עולם, חיי עד,  ונקלט בנפשך הסוד –  ברהטי דמיך יקוד:  קום ועלה, אמץ וחשוק –  משפט חיים הוא וחק!  ונבטת עם הבת  לאדמה – והיא הרת  דורות-דשא ושבטי חי,  פורצים, נובעים עד בלי די:  שפוני-הר וטמוני-חול,  חיי-מחר, פגרי תמול,  בחיי-אור ובחיי-צל  זרע שמש, זרע בל.  וחיל-הים במסגרת חול  קדמה וימה נושא בעל  של הריון ולידת עד:  מן הנחל אשר רד  ועד הים שחסנו צור,  בטפות צנור על השור,  על-פי מעין ושפות ביב,  במחשך-תהום, באור וזיו.  ונקלט בנפשך הסוד  מלא רזים, מלא הוד –  משפט חיים הוא וחק:  קום ועלה, אמץ וחשוק!       קיריקובקה, 1909       ",0,1,3,4,0,1
"   	 	 	     העברת ידך בלטוף מפזר  על ראשי הכפוף קמעה,  ועצבת פתאם בנטלה הקר  את לבי לחצה עד דמעה.  האמנם הגורל הוא ללא-נחמה  והכוס תשתה עד תם?  ואדם לאדם על פני אדמה  ככוכב לכוכב במרום?       י' סיון, תרפ""ח       ",1,1,3,4,0,1
"   	 	 	    (מקדש ל“ענג שבת” בארץ ישראל)   הבה נתחדשה, הבה נתקדשה,    השבת כי באה;  ב    כל ימות החל נשאנו את העל, }    ולשבת – הלואה    }ב        הלואה, הלואה, הלואה.    אוי ואבוי, אם אין; ב    בלי בשר ודג אפשר לעשות חג }    אך לא בלי יין.    } ב        יין, יין, יין.    יין שתות אמהרה; ב    ואם אשתה, זה אחר זה, }    מעט לי אשתכרה.   } ב  אשתכרה, אשתכרה, אשתכרה.    יין אינו מים;  ב    ואם אשתה, זה אחר זה, }    תסתובב ירושלים. } ב        ירושלים, ירושלים, ירושלים.    כל גופי ארקידה; ב    ואם אשתה, זה אחר זה   {    ארקד גם עם חסידה. } ב        חסידה, חסידה, חסידה.    אוי, זה חטא לא מעט הוא; ב    אבל אשתה, זה אחר זה, }    כי היום שבת הוא! } ב       נגון עממי       ",0,1,3,4,0,1
   	 	 	     ירא מיום אשר נורא ואיום / והוא יקד כמו תנור ובער  והוא היום אשר אין אחריו יום / בבוא הקץ לכל־משכיל ובער  ואי לבב אשר יעמד לבואו / וים קצפו מאד הולך וסער  מעט שנות אנוש ומעט תנומות / ואם־תישן יהי־נא לבך ער  ואל־תנשה בבוא מות כנשה / ובו תמיד היה חשב ושער  כמו גנב אבל לבז נפשים / ושית גופות בעי מדבר לבער  ולשיב הֽרפאים כֽרפאים / והנכבד ברב עשרו כצער  והזהר בנפשך הטהרה / ודמיה במי־צדק תבער  ואל־תאזין לתאותה ואת־כל־ / עצתה תֽהיה דחף וגער  היה שואף לרוח האמונה / ופצה פה לטל־חסד ופער.          ,0,1,1,1,0,0
"   	 	 	     אבואה עירם אל פתחך ויחף —  אל בי תבושי.  ימי השלוים בסערך הן תחרשי,  לכן אין-משוט אל כל צד אסחף.      ממקור דמיך כי דמע יזל ללבבי,  נרוה גם שנינו, אני ואת,  עד אם תשקט נפשך ותרן אף בלאט —  ועיניך עיניו של אבי.      על פי בורנו עוד רגע קטן נתמהמה.  הנה רפתה כבר ידנו ושך זה הכעש,  עתה רק טוב לנו שבת אין-מעש —  ותבל הן נשתנו בחוץ זה-כמה.       [המקור האשכנזי]   אל פתחך אבואה עירם ויחף —  אל בי תבושי;  שמשך השחורה יצקת עלי ראשי,  אז נשבר משוטי, לכל רוח אסחף.      ממקור דמיך דמע כי תשאבי  ורוינו שנינו, אני ואת,  עד ישקט לבך, אף ירן אט —  ועיניך עיני אבי.      על מפתח בורנו עוד רגע נתמהמה.  הנה רפתה ידנו ושבת הכעש,  עתה טוב לנו שבת אין-מעש —  ותבל נשתנו זה-כמה.        ",0,1,3,4,0,0
"   	 	 	         הצפרדעים קרת־רוח לא מצאו  עת גזר־עץ נתן למלך למו  ובבוא תחתיו השלך למשול במו    צעקו מרה, חמס ושד קראו1.    מהם ראו ויחכמו  בניהם אחריהם קמו  עת־בא עת בחירת הרבנים.  האבות הכו ויערימו הבנים!      כי התחדשה גזרה אחרת  על החיה המנתרת:  שרי המדינה שמו לפניהם  לבחור רב־מלכות עליהם,  רב מטעם הממשלה,  משכיל ומרביץ השכלה.  ימים רבים התרוצצה חית קנה,  אספה כסף רב וחילים גברה,  ותבקש ידים אנה ואנה  לנוס ולהפטר מפני הגזרה.  אך הה כי חזקה מצות המלך  ובאגם ההוא היה שר־פלך  אשר לא שתה יין ולא לקח שחד  ובכן את חיל יום הפקדה  יום שואה ומשואה אימתה ופחד.  השטרים תופפו הכריזו:  ״יושבי הגבים העיזו!״  ויאספו כל הצפרדעים יחד  ויתקבצו ויהיו לאגדה,  קהל גדול בחכמה ובמנין,  וילכו וידלגו בקפיצה  למקום סתר קנה ובצה  למתיק סוד על אדות הענין.  ויעמידו המחיצה  ויביאו החק עם הגורלות,  ויבאו הממנים מבני הנכר,  ומצפים מסביב בעינים כלות  עמדו הנבחרים העתידים לכידור  אחרי השקות איש בוחריו יין ושכר  אף שכר טוב למו הבטיח וידר  ויבא גם השמש בתוך הבאים:  ״בחרו נא בי, קרא, יושבי הגבאים.  ראו אורי מה־יקר, חמי מה־נעים!  אני אהיה רבכם, כלכם תהיו חכמים,  כי אפיץ עליכם אור שבעת הימים,  לא עוד תשבו במצולה, תתהללו בעמקים,  על במתי ארץ נדרך, נרקיע לשחקים;  אנהגכם אביאכם מאפלות לנגהות,  למקום רוח צח, על הגבעות הגבהות״.      דברי־חן אלה לא לקחו  לב יושבי האחו!  ״אין לנו חלק באור, לא נחלה בחם!  – ראשי העדה ככרוכיא צוחו –  עמנו כלם צדיקים הולכי תם;  לא ידענו משנות דר  אי־זה הדרך ישכן־אור;  בחשכה תמיד התהלכנו  אבותינו ואנחנו,  על במתי ארץ לא דרכנו  וגבול אגמנו לא עברנו,  ונהיה טובים ומאום לא חסרנו.  עתה תהיה לנו לרב  הלא יכנו חרב ושרב  ובקרניך תוביש כל אגמי־נפש,  בצאת וגבאים, מקוה טיט ורפש,  ואנחנו – בם נחיה עלי אדמות:  טיט היון לנו לרקמות,  אויר רקבון חיי נשמות״…  ויטילו הכידורים  ויצאו כלם שחורים –  ויצא השמש ופניו מכרכמות.      ויבא ויעמד לפני החבורה  הדוכיפת, התרנגל נגר־טורא,  הודו כפות ומסבלת כרבלתו,  בטנו כערמת חטים,  כרב היושב על ממשלתו  ימים רבים ורחקות עתים.  ״הגם אתה, גבר יהיר, שכוי עז פנים,  תחפץ להמנות בין הרבנים?  צא צא מזה, קוצץ בן קוצץ!  – גערה בו חית קנה בדבור מפוצץ –  אפיקורוס אתה, מין וצדוקי;  אל בינתך תשען,  לשרוק כמונו תמאן,    כי צחות תדבר, תקרא ״קוקי־רוקי״,    אף תאמר להבחין בין יום ובין לילה  ולהעיר משנתם את הנרדמים;  צא צא, איש הבליעל, גש־הלאה,  אין חפץ לנו במתחכמים וחכמים!  לא היו תרנגלים לנו למורים  אף היה לא יהיו לדור דורים״.  ויפילו כדורים ויצאו שחורים –  ויהי הדוכיפת לחרפות,  ויצא ואזניו מקטפות.      את מי אפוא תבחרי, קהלה קדושה?  אם כל קו אור זרוח  על גורלך לא ינוח,  אם כל אשר לו בינה  תוציאי בחרפה ובשנינה –  מי יהיה לך לרב ולאבן הראשה?      אחי! – קרא אחד הנועדים  מכתל מזרח מפאת הקדים –  קראו מעל ספרי זכרונותינו  אז – במלוך גזר־העצים על אבותינו,  איש צדיק תמים, איש שלום ומנוחות,  מכל רע הגינה עליהם זכותו,  ויהיו טובים תחת צל מלכותו,  אך לא היה להם חכמה בטחות  וימאסו בו וירגנו באגמיהם –  עד אשר מלך  עליהם השלך  אז נהמו ויקטו בפניהם –  נקח מהם מוסר לעשות ההפך״…      הדרשן טרם כלה,  עוד בלשונו מלתו,  ותהם כל הקהלה    ויאמרו ״ברוך״ לעמתו:    ״לשונך זהב, מליך אבני נפך!  הבו לנו לרב גזר־עצים,  ברב כזה כלנו חפצים!״  ויוטל הגורל ומאליו מובן,  כי כלו הפך לבן.  ובכן עץ מיער כרתו  ולרב משכיל עליהם שתו,  ויקדמו פניו בתף וחליל  וישימוהו לרב על כל הגליל,  וירבו לו שכר, מנחה וכליל,  ומקום נתנו לו אצל ארון־הקדש,  וביום השבת וביום החדש  אל העמוד יעלוהו  ויפטמוהו  מבכרות העליות ומחלבהן.  ככה יחיה הרב שאנן ביניהן,  חפשי מעבודה, מדאגה וכעש,  דבר לא יוכל עשו, דבר לא יעש,  כי אם יאכל וישתה ודשן,  יטיל ויגהק וישן,  ובצלו יחיו אנשי קהלתו  איש תחת גפנו ותחת תאנתו,  אין יוצאת וצוחה ופרץ  ואין מכלים דבר בארץ.          לפונטין III, 4; קרילוב II, 1.  ↩           ",0,1,3,3,0,0
   	 	 	       חגר הניב אזור והדבר שרין / ושים השכל עד והמדע דין    הכי נבחר מפז וטוב מכל קנין / ואם תכין תכנית ותבין הבנין    ־ והשכל מופת אשר אין בו מנין ־ / תגלה כל עמק ותמצא כל ענין.        ,0,1,1,1,0,0
   	 	 	    תשובת משלם לשיר שלומי לך משולם בן אדוני     אני חבר אני צעיר לימים  אני עבדך ואל נא תענשני  מקווה עבדך חכמת נבונים  למען אידעה אל יוצריני  שזפתני יחידתי בלילה  לחוות לך דעת עם המוני  למען תפתחה לי כל סתומים  ונתמלא בסוד חכמת נבוני  מצאתיך ושש לבי ושמח  והעביר אל לכל צער יגוני  ואתה תאמרה חכמת עטלף  והיא מצוה מנויה עם גאוני  פשוט מלבך המחשבה  ואל תקפיד עלי בן אהרוני  ושלום רב לך חכם ונבון  ילוד יוסף ענק על צאורוני          ,0,1,2,2,0,0
"   	 	 	    לכבוד המשבח והמפואר החכם והנבון כמו""ה דאקטאר יששכר בעער מעיר דרעזדען:   מנחל נובע מקור חכמה    מים קרים תשתה לשון רמה  באר מים חיים נגד עיני    והן “ארבעה טורים” סביב לה,    בזיום אכיר יפיה, ובפני    במים נאמנים כל גורלה:        בטור “ארח חיים” נסה ללכת    וגם “יורה דעה” הוא מורה צדק,    ו“אבן העזר” אצלו כמלאכת,    ב“חשן המשפט” חזק כל בדק:        הנה מקור הזה מרמתים    לא יכזבו מימיו כפלי כפלים;    ובאשת חן אשתו יבנה בנין    מברכת אל חצב זה המעין.        כה תאמר שפחתו רמה ותולעה       טריאסטי כ' שבט תרי""ט.       ",1,1,2,3,0,0
"   	 	 	    א. אני נחפז מאד בעולמי הרוח   אני נחפז מאד בעולמי הרוח,  אך בארץ אהלך עקב בצד אגודל;  היעוד ודאי: אי־שם אני קרוא, אך  גם שם לא אכפר ולא אשדל,  כי אין כפרה ושדול  לחטא יצר הגדול.  אולם אם באמצע הדרך       תפתע ותכרע –  חטאתך תמחה ואבד אפלו זכרה.  כי כל מה שיזמת לעשות  הרי כבר מעוך ודרוס ואפסי;  ברם את, נפשי, אל תכשלי בזאת  ואל לכריעה תתפשי.  ותהי זו נחמתך, לפחות,  כי בחייך לא חדלו ארחות  אלא נהה וכסף  והמה עם רוח וגאה עם הר,  עד שמאליו יפעמן הסוף  המר והנמהר.     ב. ויש שעוקצי העצבון לופתים לבך   ויש שעוקצי העצבון לופתים לבך,  כחוחים את הורדינה,  וכל יקר ומחמל, שרוחך טפחה,  נפצע עד מעמקיו מגזר דינה  של אותה עצבות,  שאין לה שעור ותאור  ואין למצא לה באור  אלא בתמהון על עצם ההתהוות  ועל תכלית הפריחה והכמישה  במעי האדמה וברחם האשה,  ואבדה הבחינה בין תהומות לרמות,  ואם טוב לחיות מלמות  ונפרצה המחצה בין קדושה  לטמאה,  בין מדה גדושה  למדה זעומה  של רחמים וחסד מאדם לאדם  ומה ההבדל בין דם לדם  ומעצמת הדויים יש שהלב והבשר  וכל חושיך קהים,  ואי אתה יכול לקרא מן המצר  לא לשטן ולא לאלהים.     ג. ואף על פי כן גורלי לא אמיר   ואף על פי כן גורלי לא אמיר,  בשום גורל,  לא של צמח ולא של צפור באמיר  אף לא של אדם עור, שהלך שולל.    כי אהבתי את המפלש לצמיתות  ולא אפר עם הדעת בריתי,  עד אם שתיתי מכוסה כל האמתות  ביחד עם אחריתי.    וכאשר שספתי כן אשסף ואתכן  מרומים ותהומים בברזל המפלד  ואלמד גם צמחים בגן וצפרים בקן  לומר שירה מתוך דעת עצמם והזולת.     ד. ואולי ואולי ואולי   ואולי ואולי ואולי  עוד תפציע שעת גאולי  ונשוב כבתחלה לזמר  כצפור וכדקל מתמר.    והברזל המפלד ילבב,  יאהב נעימות ויאהב,  ומטוס יעטר ממרומים  את הכל עטורים של שלומים,    ויברך לעולם, כגלת  כתרתו, כל ילד ילד  וכל עשוק וכל גר ויתום  בן צבע לבן ושחור וכתם,  וישלם דבר אחרית הימים  לישראל בביתו כמו רמים.     עתים, סיון תש""ז       ",0,1,3,4,0,1
   	 	 	     ידידים שאלו על שם עמיתי    וראים אמרו איו בפיהם    היעמדו לפניו הנפילים    והוא פרש מזרה על פניהם.         ,0,1,1,1,0,1
"   	 	 	     איך אדם – ולרגעי / יעירני רב טובך,  ותורתך בתוך מעי / בלבבי תציבך!  זמירות לי שעשועי, / בענינם אושיבך;  זכרתיך על יצועי, / באשמרות אהגה בך.    במה אתרצה אל / אלה ומה יש בידי?  אך לעמד כדל שואל – / אולי יחן בעמדי.  ואדע, כי תואל / להיטיב לי כפי מאדי –  בך אתהלל בעודי, / נכבדות מדבר בך.    רם על כל תעצמך – / וענותך תקרא.  נעלית – וליקומך / נתיב חקיך תורה,  על עם קורא בשמך / רע זמן אל יקרה.  יי צבאות, אשרי / אדם בטח בך!    מאז כסאך נכון / ועד עולם אתה אל,  באפס מקום תשכן / וצדקתך כהררי אל,  בית זבל לשבתך מכון, / תפארת ישראל,  נצח נגדך יכון / וישמחו כל חוסי בך.        ",0,1,1,1,0,0
"   	 	 	    מנחם     הפוך החן ותמצא את אשר לא    מצאו, כי מאד נמאס ונגעל    ומום יש בו, ואין תוכו בתוכו,    ויש בו תוך וגם מרמה כשועל.        ",0,1,1,1,0,0
"   	 	 	     אם אשב לי בדד במעון דומיה,  או תוך עלזי לב רגלי יובילוני,  או אצא ברחובות קריה הומיה,  מעיני גם פה גם שם בל ירפוני.  תמיד יהגה לבי: ימים יעופו,  ובמעופם חיש גם חיי חלדנו  כחלום יחלופו, יתמו, יסופו,  וכבר עומד מות אחר כתלנו.  אם אל אלון נשא עיני ארימה  יהגה לבי אם זה חסון רב כח  בלה קדמונים מימים ימימה,  ויבלה גם אותי, זקן ושחוח.  ולילד עלז אמר כי אראהו:  שמש חייך זה יצא לזרוח,  תחת שמשי נחפז שם למבואהו,  ומרקב עץ חיי הן באת לפרוח.       תרמ""ו. ראדושקאוויץ.       ",0,0,2,3,0,0
   	 	 	    ועל הכתב   אל-יד חותם  תכנית יובא  מכתבי בש-  מחות וגיל  כי הוא על-אף  חכמה נזם  ועלי-אזן  השכל עגיל.          ,0,1,1,1,0,0
   	 	 	     עצי עדן נתנו לפני תפוחם    ומסכו לי יינם ורקחו לי רקחם    שני התפוחים אשר גלגל נחם    ושמש הולידם וסהר הצמיחם    כמו שדה צלמם וברקת זרחם    ונפת צוף טעמם ואבקת מר ריחם    וברוך מבנים נזירם ומשיחם    קטפם ממגדי לבנון ושלחם    ואצל מרוחו והעיר את רוחם    ונתן מהודו עליהם והריחם    ועמד בם טעמם ולא נמר ריחם    ולא כהתה עינם וגם לא נס לחם         ,0,1,1,1,0,1
   	 	 	    לרבי דונש בן אבי שכם   בלבי לך נטעים נעמנים    ולנדדך פצעים נאמנים    שמך אזכיר וארה ראש בשמים    לפרודך ואינק ראש פתנים    ומחסדך בשפתותי פנינים    ומנדך בכליותי צננים    לך שלום נשאוהו אהבי    ולא יוכלו שאתו העננים    כגלי ים אשר ביני ובינך    כרוחות כאדמות כמעונים    ידיד אקרא חלומי בעבורו    לאט עד אחזה גנת עדנים    לאט חבלי תנומה אל תמושון    אדבר בו מעט פנים בפנים    אשר הכה במטו צור כבדי    עדי בקע בעיני מעינים    עזבתיו ועזבוני זממי    ותעו מלבבי רעיונים    והן עיני למכתב יד אדני    כמו עיני עבדים אל אדונים.       בהפרדו מאתו.       ,0,1,1,1,0,1
"   	 	 	     אערך בשבחי  לאל בבית משכנות מבטחי.    בורא ויכול, וחפץ — ברא  עולם ושנה, ונפש ברה  חכמה, תבונה ודעת קרא;  צר דמות לנתחי,  נפח נשמה באף ניחוחי.    רחש באין ויש רב הצמיד —  חמר וצורה — וטבע התמיד,  שש הקצוות בכחו מעמיד.  הם יסוד בית טוחי,  הם הם מגורי והם נדחי.    הבריך והרכיב יסודות ארבע,  דומם מדבר וחי בם נקבע.  מהם הויה והפסד הטבע.  אחרי מוכיחי —  כחי הלא תם ונסו לחי!    מהות וכמות ואיכות ראשון  איך יחקר זאת וישיג אישון  שכל ומשכיל ומשכל ראשון?  מלפרש שיחי  מדבק לשוני בתוך מלקוחי!    נפש צרורה שמורה לעד!  שבע שמחות עדי יום נועד.  היא לי פליטה ונשארת, עד  תעמד כה לחי  אחר תחיה, ונשמת כל חי.        ",0,1,1,1,0,0
   	 	 	     נשמת יחידה חשוקה ועדה מאשרת    שבחך נתנת וגדלך משוררת    בארבעת מינים שבעת ימים מספרת    וביום השמיני עצרת  נשמת הבכים וצעקים מטיט ורפש    שאלים סליחה ויום חפש    ביום מקרא קדש מכל מלאכה נפש    אך אשר יאכל לכל נפש  נשמת ונפשות עגומים תותרת כמהים    אדיר שכן גבהים    נצח יתנו לפצור יוצר נגהים    גשם נדבות תניף אלהים  נשמת דגולה ליחוד שמך בראתה    שגיא כח למצות וחקים יצרתה    סלסולך מרחשת להביא ישועה בעתה    נחלתך ונלאה אתה כוננתה  נשמת המונים למולך להקת המוניך    ושבחך מצפצפים בני אמוניך    ביום הזכרת גשם תקרב רנתי לפניך    תכין לבם תקשיב אזנך  נשמת פזורים ירנו בארצות שבים    זמירתך יזמרו המשביח שאון ימים ודכים    אמרים ואלו פינו מלא שירה כים.   לשמיני עצרת       ,0,1,1,1,0,1
"   	 	בידי אל יהי אורך 	         אנשי אל סחי לבקרים / לבקרים,    כי לא נבדלו מנזרים / מן זרים,    וטמאים עלי ניד ברים / נידברים.    יום הבאיש מרי מוריך / מורך – / אז צעד עלי שוריך / שורך.        בוזיך, אבי- עד, אנה / עד אנה?    וזרוע יקר אל קנה / אל קנה    לא שבה, ועיר אלמנה / אל מנה    לה בך, עד נשות תוריך / תוריך; / אל מי תעזב בריך / בריך?        'רבו מבכי מי עינך / מעינך,    יום אל לבך, שר אונך / סר אונך.    עוד תראה, בבוא פדיונך, / פד יונך–    חזק יד כמו צריך / צריך, / עוד תראה הדום צורך / צורך.        מעל שם מתים ככסילים / ככסילים    יען קראו לבעלים / לבעלים,    ויהי כנך לנבלים, / לנבלים.    עתה יחבש ציריך / ציריך, / יכרית מנוה עריך / ערך.'          ",0,1,1,1,0,0
"   	 	 	       שוב אשמרת הלילה. להט לע כבשנים.    בסמום פהוקם סם שעמום הישימון.    כושי מסיד שן ומפיח פנים –    בבואתי בזגוגית החלון.    הרגעים כשעות. השעות – שנים.    מה לי זמן? מצבה בלי פא־נון ומספר.    מתפרטים רגעי בין חשוקי־האופנים    כפרוטרוט משכרתי בין אצבעות הגזבר.   תרצ""ב       ",0,1,4,4,0,0
   	 	 	    בקשו בני נבל / וידאל בנבנשת  כתובת: על בני אדם בקשו לשלוח יד במלאכת השיר והם לא ידעו מהו     בקשו בני נבל שלוח יד / בשיר ונטו קו עלי תהו    כי חשבו למצוא בלי לשון / שיר צח והם לא ידעו מה הוא        ,0,1,1,2,0,0
"   	 	 	    במלאת ארבע שנים להגנזו     הגידה לי, ידיד עגום־רחוק, שאול,  אתה כבשביה או מתהלך גאול  בגן הנצח הדומם והנעול?    כי לא אגרת מעמך אף לא פתקה  למן היום, אשר כף רגלך נתקה  מזו אדמת הקדש ומשכת חדקה.    הגידה לי, עתה מה שיר לך ודמות  עם ששכנת בעולם אין־מות?  ודאי כאשתקד אתה זמר עלמות.    ואולי מרב הגות תלבש תגת חכם  שרק רמי רמים למחקריו תחם,  ורז עמך ופלא עם כבשון עולם.    אני מאמין בך, שאול, כי זאת גם זאת –  שתי הויות כאז אתה קושר עזות  וסוד סנתזה העמקת לחזות.    רחקת, אך כבודך בארץ לא נפקד,  גם תכלת יקורנדה, גם שלהב ייקד  ירחישו שם שאול, ושא נא גם ברכת    מעריצך עתה כאז – .        ",0,1,3,4,0,1
"   	 	 	    ומרץ אבו אברהים עמי רחמה אללה עליה פי שנת שמונה מאות ואחת ואשתד אשפאקה עליה פקאל פי דלך  וחלה יצחק דודי, ירחם האל עליו, בשנת שמונה מאות ואחת ורבו רחמיו עליו ואמר בענין זה   עצמי מלאו צירים ותוגות  /    ועיני נגרה מאין הפוגות,  ומכאוב צץ במורשי, כדשא   /  יכסה אחרי מטר ערוגות.  אהה על תענוגים כי מאסתים –  / היש בימי חלי אח תענוגות?  פקד עלי, ואל תפקד, אלהי,  /   עלי אחי, דרכי הנסוגות.  ואם אשגה – הכי תקח אחרים?  / הלא עמי תליננה משוגות!         ",0,1,1,1,0,0
"   	 	 	    אמר ש־מ־ר קנא קנאתי לכבוד שפת ארץ מולדתנו, אשר בנעימת נאומיה ובצלצל מבטאיה יתר שאת לה עלכל אחיותיה הסלאויות, כי רק היא לבדה תרהיב עז להדמות אל אם השפות האירופיות, היפהפיה בלשונות בני קדם, היא שפת הודו (סאנסקריט) הזקנה והקדושה לעם קדומים זה; ובכל־זאת רובי סופרי ארצנו יעטו רק אל שלל שפת אשכנז, ומפריה יביאו מגדים חדשים גם ישנים לאחיהם מנחה בכלי קדש; ובכן קמתי אני וברותי שירים שונים, אשר יתכנו להתיהד וללבוש בגדי קדש, ממבחר שירי סופרי רססיא, מלאמאנאסאזז ודערזשאווין עד נעראסאוו ואגארעוו, ואספתים אספה וקראתיה בשם “שושנת הצפון”. והנני נותן בזה שנים מהם לפני הקורא, והיו למשל.           ",0,1,3,4,0,0
"   	 	 	         ∪ — — ∪ — — — ∪ — — ∪ — — — ∪ — — ∪ — — — ∪ — — ∪ — — —    לבנה אשר נבראת בארץ לממשלת // ביומם וליל1 על לבבות לאט2 משלי3!    במה תשפטי כוכב4, כאח לי5 חשבתיהו // ונהפך, בלי פשע, כרגע, לאכזר לי6    קנו לי צבי, שכל צבאים חמדוהו // ליפיו, במחמדים קניתים ימי גדלי    ואראה היש עיניו כעיני צבי נס, א־ // חרי בא לתמו פעמים ולן אצלי7.          לבנה אשר נבראת בארץ לממשלת ביומם וליל – על פי בראשית א טז־יח: ויעש אלהים את שני המאורות הגדולים את המאור הגדול לממשלת היום ואת המאור הקטן לממשלת הלילה ואת הכוכבים ויתן אותם אלהים ברקיע השמים להיא על הארץ ולמשל ביום ובלילה.  ↩    לאט – ברחמים.  ↩    את היפה, כלבנה, אשר, בנגוד ללבנה שבשמים, נבראת למשל בארץ על לבבות יומם ולילה.  ↩    במה תשפטי כוכב – מה בעיניך דינו של בוגד, והרי את היא הבוגדת בי!  ↩    כאח לי – שיר השירים ה א.  ↩    על דרך משל נתן לדוד, שמואל ב יב. ונהפך…לאכזר לי – על פי איוב ל כא: תהפך לאכזר לי.  ↩    אפלו אתם קונים לי את הצבי היפה ביותר בכל המחמדים שרכשתי לי בימי גדולתי אינו מגיע לקרסולי אהובי שברח ממני אחרי שנתן לי את אהבתו מרצונו הטוב.  ↩           ",0,1,1,1,0,0
"   	 	 	     שם־איש עריץ, איש בליעל    יעלה תמיד מעלה מעל,    ואיש־צדיק, ענו, עושה טובה,    תמיד מלמדים עליו חובה?!    בני, שאלת לא־מחכמה רבה,    כן־היה וכן־יהיה גם להבא:    יפה עולמנו, נאה ומשבח    ושכר כל־בריה לא יקפח;    כל־אחד יבא אל מטרתו    על־פי חפץ לבו ונשמתו,    ובמלאת חפצו ומאוייו,    יש־שכר לפעלתו גם בחייו.    חפץ רשעים תמיד רשע    וגורלם להוסיף חטא על־פשע,    ותאות צדיקים שמחת מצוה –    שכר שאין־לו גבול ואין־לו קצבה.        ",0,1,3,4,1,1
"   	 	 	     אהבתיך…  ואת סוד ישותך  נכנסתי לבקש בטרקלין, ולטללי פיך  אני צמא ולטהרת דמותך.    ואל מי אדמך,  ואי פנת אורך, ממנו חצבת?  אלך לבקשך בדבירו של עמך,  אשר אהבתי ואשר אהבת.    ואם השמימה עלית —  שובי  להיות, את אשר היית  לי: דמות עמי וכרובי.    ועל סף הטרקלין יש אבן, עם שקיעת  היום אני בא, ועל האבן הזאת  אשכב ואחלם תחיתך, שהיא לתחית  עמי האות.        ",0,1,3,4,0,1
"   	 	 	     יואל עוד להביא אל / הגואל לישראל.  אסורים / סגורים / עצורים / בבורים, / סר עדן צלם.    בגלות / ושפלות / וקלות / ודלות / יתנו קולם.    והולמם / הדמם, / זעמם, / השמם / שממות עולם –    והנו / בכנו, / רצונו / באונו / יעשה – וישלם;    וחובר / חבר / והובר / ודובר / שוא, ואוב שואל –    ולא קסם בישראל.        בזויים / בחיים, / זרויים / באיים, / אין לאל ידם.    הריצום / הפיצום, / הליצום, / הקיצום / כל בני אדם.    ורקים / משחקים / ושורקים / וחורקים / שן ביום אידם.    בשורם / אבירם / הסירם, / ושברם / סף – והוא עדם.    וכל זר / ואכזר / מאזר / ונעזר / הוא, ורד עם אל –    ואין עזר בישראל.        רעוצים, / רצוצים, / לחוצים, / מחוצים, / תארם קדר.    אכלם / וכלם / והגלם / ובלם / נין אדום וקדר.    רמסם,/ רפסם, / ועשם, / ועושם / בעדם גדר,    וחנם / נתנם, / וענם / ושנם / מבלי הדר.    והמם, / ושמם / מקומם, / לשומם / זך כמתגאל –    היתה זאת בישראל.        מרודים, / טרודים, / שדודים, / נדודים, /לך ייחלו,    וענים / בשבים / ובכים / בלחים / שור, ויצהלו.    תחנם / ותענם / ותבנם / ותקנם / לך, ונגאלו.    יעידון, / ישירון / ישורון / אחרי גלו    כבודך / והודך / בסודך, / יסודך / שב לההראל –    ונקרא שמו בישראל.             ",0,1,1,1,0,0
"   	 	 	       מדרצ’ין סלונימה עוד מיל ועוד מיל.    מה מעיק על השכם משא התרמיל!    לא הרי התרמיל כהרי מה שקרבו –    צרותי הצרורות. לא כתבה היא לי: בוא.    אך יהי מה שיהי, ארחיבה פעמי לי.    מדרצ’ין סלונימה שלשה־ארבעה מילין.    אפשר תאמר: הן. ואם תאמר: לא –    אחזור ואשרוק לעולם ומלואו.        ",0,1,4,4,0,0
"   	 	 	     אקדש עליכם חג גדול ואים,  שרופים וכסוחים;  ואף אתכם אשאיג שואת היום,  טמוני מאפלית הכוכים;  וכנורות בידיכם – מיתריכם המתוחים  להנהים ולנהם  כגידי בני דוד הטבוחים  ואצו:  נגנו קהל שלדי עם בנים ובנות  ממיטב יגונים ושגבי רננות,  חצבו מנבלי אדירים  להבים אפילים ולהבים בכירים.  פרטו עמקות ונגנו שגיון  ויזנק החזון או יפרץ כליון.        ",0,1,3,4,0,1
   	 	 	     הקלה אצלך שנאת ערומים    מחכמים והם רעים אשמים    ואיככה יהי נתפש ביד עז    פריצי עם וערמת הערומים.          ,0,1,1,1,0,0
   	 	 	    חתימה: אלשב[ז]י     אימה בהר המור / עלי לך ובשרי    ונשיר בשיר מזמור / בנגון ליוצרי    וצמח ארי גבור / מהדר בשערי    וזמיר וקול התור / בארצי מעוררי    שריה חגור חרבך    והשחת גדוד אויבך    וחזקה ואל תנבך    להוגני אדום תגמור / ותשקיף בשחרי    כרמיו באף תזמור / ותשחית לעץ פרי:    לקית אלפתא לאצׄרגׄאם / בבסטה לחין ינוב    עליה תנצׄם אלאנגאם / ותתצאפף אלחרוב    והו יקתל אלדרגׄאם / ותהדם לה אלדרוב    ונאר אכלה תדׄער / גׄיושה ותעתרי    ותמחי בני אלעמלאק    באלאסכׄאט ואלאחראק    וינפדׄהם אלכׄלאק    ובית מלכהם ידבר / ופיה נחס גׄאירי    ויצהר מלך טאהר / אמיר אלעשאירי:    שכינה בצל כנפי / כרובים תסוככי    לינון וחיל תקפו / וצורך תברכי    וישפוך חרון אפו / בפרא הפכפכי    ועובר ומתעבר / ודתו מכוערי    מהתל עלי דתי    ובוזה לתורתי    והסיר עטרתי    וימיו כצל עובר / ואידו ממהרי    ועמי ביד שומר / משבח מפוארי:    בגׄודׄה עצׄים דאים / ועאלי במלכהו    והו יחרס אלנאים / בתוחיד אסמהו    ואגׄעל סראט קאים / למן כׄץ דׄכרהו    ונור אלפלך דאיר / בשאנה וסאירי    להו אנואר סטאעה    ותכׄדם להו טאעה    ודור לם יקף סאעה    ומן גׄוהרה נאשר / עלי אלבחר ואלברי    בלילן קמר סאמר / ושמס אול אלפגׄרי:    יחידה בשיר הודי / לאל חי ורנני    ועמדי ויחדי / ולבך תכוני    וחשקי וכל סודי / במלכי וכונני    ואליו אני נוהר / בערבי ושחרי    מחיה לנשמתי    ועזי וזמרתי    ואליו תשוקתי    וחסדו אני זוכר / וטובו מעוררי    ולבי כאש בוער / באהבה מזוררי:    תשוקת יא ודי / בנצׄמי ולחנתי    בדׄכר אלודוד סידי / אבלג בניתי    ופי גנת אלכׄלדי / יסכן לחיותי    כׄטא עבדהו יגפר / ויסמח לאוזארי    יסלם עלי נפסי    ביום תנצׄר אלכרסי    ופי צׄלהו תמסי    ובאלגׄוף תעוד תסכן / להו אלחמד ואלשכרי    וגׄסמי בהא יבשר / מעא אול אלסחרי:        ,0,1,2,2,0,0
"   	 	 	       שמש ביום וליל לא יזח, עלינו זרח.    שמש אנוש נסה אור פניך    על אהבים עשה כרצונך    אל תגפם בחצי עיניך,    למה בזעפך לב תרצח,    הואל נא וקח.    כוכבי זבול יקנאו אותכה,    כי חמדו היות אורם ככה,    הנה בך אדמה מלכה,    קום הצבי, עלה גם הצלח,    והדרך צלח.    עין אשר תשורך אשריה,    לולי משוך לבבות אחריה,    מה אעשה אני בדבריה,    העין אנוש לבבו תוכח,    היא היתה לפח.    עתה אסיר ידידות הנני,    אתחננה לך, ולא תענני,    איך תחשה עדן ותענני,    לא אגועה ופיך תפתח    בגנאי או שבח.    נפת וצוף בפיך ממלחים,    מעשה אלהים לא מרקחים,    וריח אפך כתפוחים,     חביבי אד אכלת אלתפח    קום אעמל לי אח.        ",0,1,1,1,0,0
"   	 	 	     א. מדוע בירח זה מעט מתו אמללו    אף־כי רבים מאד למשכב נפלו?    ב. הטרם תדע, רעי, האם לא שמעת    כי רופא העיר חלה את־חליו עתה!        ",0,1,3,4,0,0
"   	 	 	    סנדלים בלים /       מסורה תמה / בדרך אלמקאמה / שחברה לישראל / מחכמת ישמעאל  הקדמה      ישמעו המאמינים ויקראו החכמים / מעשה שהיה בשכבר הימים!  כי זה מעשה רב – ואפשר גם נורא / שנתקבל לדורות מפי המסורה,  יצא ללמד מוסר ותורה / בטבע האנושי ודתי המדינה,  לאיש כמעלתו בסלם הבינה / ולאיש כירידתו לעמקי הבחינה. –  טרח המחבר והשתדל לדבר / לזקן כזקנתו ולצעיר כצעירתו  בתורי חרוזים את מליצת דברתו; / וזה החלו, בעזרת השם,  הנותן ליעף תועפות הראם / ומרבה בעצמה עשרת מונים  לחרזן אין-אונים!      פרק ראשון       איש היה בבגדת, בארץ האשורי,    ושמו אבו-קזם לבית הטמבורי;    ויהי האיש עשיר, בעל מטמונים,    שכדים לו קבורים, מלאי דרכמונים,    דינרים, טומנים וזהובים קדמונים,    גם כל מיני לירות, חדשות ושונות, –    מטבעות מכל הזמנים וכל הלשונות.        והאיש בכל עשרו ענו מאד,    צנוע ושפל-רוח עד היסוד;    כי בהונו לא התגאה    ובמעונו לא התנאה,    ולא בקש מאומה    מן הכבוד המדמה, –    כי לא חבב שום ענין,    חוץ מן הקנין,    כשהוא עולה בזול, או במשיכה סתם    ממקומות ההפקר באשר הם שם.        ויהי דרכו לילך וללקט כל טוב    מן המטל ומצוי באשפת הרחוב:    אם ראשו של מסמר, אם זנבו של שוט,    או ציצת-הכסת ושרוכו של נאד, –    וכל מה שמצא ויכול שאתו    היה גורר כחלדה ומצניע תוך ביתו.    ויהי זה מעונו חמרים-חמרים    של כל מיני “דברים”, –    דבר וחצי דבר על שברים וקרעים,    כלים ופסולי כלים – כלאי-כלאים    ועל הכל הוא שמר בשבע עינים,    כמאמר החכמים בזך שכלם וחושם:    חביב לצדיקים מגופם – רכושם…        ואבו-קזם עוד מדה יתרה    היתה קבועה בתכונתו הכשרה, –    כי כמה שקבץ על-יד ועל-יד    כל-כך גם קמץ מכל צד וצד:        ממאכל, ממשתה ומכל מין הנאה,    העולה לאדם, כידוע, בהוצאה.    כי על כל-דבר-חשק, שחשק ורצה,    חשב אבו-קזם ודק בו עד שמצא    כי טובתו חולפת, או גם מעוטה    מכדי שוה-פרוטה…    וכן כבש האיש תאותו וצרורו –    ולא חסר כיסו, ולא דלל מקורו.        והוא-הוא הדין גם בבגדים לעורו,    כי את אלו הוא צרף ממיני הבלאים    שקבץ מהפקר ואחם טלאים –    ויעטף שלל-צבעים!    כי צמר ופשתים וגם שש ושנים    עליו כאחד ששו בגונים…    ואף גם הנעלים לא החליף בשנים,    כי סגל האיש לו סנדלים משמרים, –    ועליהם יספרו אלה הדברים:        אבו-קזם – ירחמהו אלה! –    בעודו חתן שש על הכלה,    עשה סנדליו ליום חתנתו    שיהא כחם יפה לכל ימי הליכתו, –    סנדלים מסמרים ומעבי העור,    גסים, גמלנים וכבדים כצר –    מצוקים,    שיתקימו לימים ארכים!    ובשמירה מעלה והשגחה משבחה    הם, אמנם, נתקימו ושמשו כהלכה,    כחפץ רבונם לכל רצון קונם, –    ותדבק מאז בם נפש אדונם;    כי לטובה הכירם    וכעורו לבשרו כן לא המירם.    והם כאבנים כן נקשו בשנים,    וגם בלו את האשה, האם על הבנים…    שהללו מרזון    עזבו עולם המזון,    והללו, הסנדלים, באו בימים,    לא בקשו אכל – ועודם קימים!        אבל, הה! ימים מבלים,    ימים מכלים,    ובשני השנים    גם סלעי אבנים    נשחקים וכלים,    ומכל-שכן – סנדלים!        והתחילו המשכללים הולכים ובלים…    מתמעכים, מתעקמים, מתרפטים הנושנים,    נסדקים מאחור ומתבקעים מפנים – –    ונכמרו ויהמו רחמי אבו-קזם!    כי איכה ישליכם? איככה יבזם    ולאשפת-חוץ יזם,    והם שומרי רגליו מאז הנאמנים!?…    ויאמר: ""אם כעבדים ואם כבנים –    אנכי לא אשכח זה חסדכם מלפנים!""    וכן התחיל שוכר לסנדליו אמנים,    ומימים לימים    כן רפאם בדמים, –    כי על כל בדק ועל כל חור    שלם האיש מחוט ועד עור!    ויהי נותן ונותן – וממש בדמעות –    גם פרוטות, גם מעות    למאחי קרעים וטולאי טלאים,    עד שנתיאש מאלו הרמאים –    ויתן את לבו הוא למלאכה,    ויחל לעשותה – ותמיד בהצלחה!    כי בכשרון ידיו הוא חזק כן בדקם    וירפא כל סדקם    בתפר לתפר וטלאי על גב טלאי –    ויאריך ימיהם עד כה לחי!    וכן נשאם וינטלם מדור לדור    בחוטים, בחבלים ואף גם בעור,    אף קשרם בשקים, בברזל ועץ –    ולשנותיהם אין תכלה, אין סוף ואין קץ!        נושנו, וכאשר נושנו ובלו,    כן עצמו, כן כבדו וכן הם גדלו.    וכגדלם כן גדל עמהם שמם    ויהיו למשל בפי כל העם.    כי הבגדתים, מקטנם עד גדולם,    כלם חכמים ומושלים מעולם, –    וכל משא לעיפה אם המה אך ראו,    “סנדל אבו-קזם” לו קרא קראו.    ובלילות,    בשעות האפלות,    בצאת אבו-קזם כצאת הכוכבים    לסובב על ביתו מחשש של גנבים,    וברגליו הסנדלים, הקדמונים המפרסמים,    מנקשים בקשים כשומרים נזעמים, –    צוחים השכנים לבאים בימים:    “מקיצי נרדמים!”…        יצעקו שכנים, יצחקו נערים,    ידברו בגדתים וילעגו בשערים,    אך מר אבו-קזם    לא ישעה, לא ישמע לכל לץ ומגזם.    כי מה יאזין, או יביט אל העברים    והוא שומר פעמיו בצעדים נזהרים…    כי נכבדים הסנדלים,    נכבדים – מסרבלים,    על-כן זהיר בשלומם יוליכם אט אט,    מפסיעה לפסיעה יזיזם כסד, –    אליהם כל לבו, לא יפנה לצד,    כי בינו ובינם ברית עולם לעד!       פרק שני       ויהי היום – ואבו-קזם נתנסה,    (ומכאן ההתחלה לכל אותו מעשה!)    כלי-זכוכית יקרים בנס לו הגיעו,    ובתוך ביתו הופיעו    כקשת מענן בגוני פלאים,    על גבי הבלאים.    הכיצד ומאן    הגיעו לכאן?    בחור אחד, מפזרני הכרכים,    דחקתהו השעה עם נושים צועקים,    ברח בעוד לילה והתעלם במחשכים.    והבן אפילו גם מעה    אין בידו לדרך בהוצאה,    זולתי כלי גביש יקרים –    מיני צלוחיות ובקבוקים נהדרים    המלאים מי ורדים    ושמני מור ונרדים, –    ויבא בהחבא את כל זה היקר    ויתנו לאבו-קזם כמעט בלא-דבר:    כלי קטן בפרוטה, וגדול – במעה;    לא קניה – מציאה לאבו-קזם כן באה!    והמוכר בורח,    והקונה שמח    עד טרוף הדעה! –    הכלים בשוק הלא שוים פי מאה,    ועד למכירה – טוב מראה-עינים    וטוב גם לחטם זה ריח הפלאים –    וחנם אין כסף התענוג הנעים!    הו, קום, אף, ושאף, הריח לרגעים,    כי לא ייבש השמן ולא יחסרו המים!        ויהי כל הלילה אבו-קזם מתענג    וחנם את חטמו ההנה ויפנק;    אך בקר, כצאת שמש על כליו היקרים,    תקפו מין יצר בכל האברים;    כי אש יצאה מכליו בברקי זגוגים –    ונעשה בשרו דגדוגים דגדוגים    וכל גופו כחטמו באותה השעה    נתאוה גם הוא לטובת הנאה…    וגוחך גם חוכך האיש לו בנחת    ובהלצה ידבר לעצמו תוכחת; –    נתחכך ואמר: ""יתברך אל צורי!    אך, מה לך, אבו-קזם? אי בן טמבורי! –    את צלמך ראה בכלים הטהורים –    והרי אתה כעבד מבני השחורים    המסאב לראיה    ומטמא בנגיעה!        ולעצמו הסתכל    ודבר כמתנכל:    ""והן לו חפצת – כבן-חורין טהרת,    לו חמש פרוטות עוד ותר ותרת!    וחמש פרוטות – התר צרורך וקחן    ובידך זו שים, – ממש והכן,    ולך, להנאתך, לך בא ושלם –    ומבשרך לא תתעלם!    לך בא בהבל ובחמין וטהר!    בא אל המרחץ לכבוד כלי היקר!"" – –        כך נדבר, מתלוצץ ומתחכך מדיצה.    נדבר לשם תפארת המליצה;    אולם כדברו את דברות התאוה    כל נפשו כאש בו נתלקחה נתלהבה;    נתרגשה עליו השעה! –    וכל תענוג הרחצה כבעיניו אז ראה,    ומעצמת החשק וחמדת ההנאה    הוא מגרד כל גופו ביד גם במטה –    וכאשר יתגרד כן יתגרה ויתפתה.       ועדין הוא שוהה בגמר ההחלטה,    מתהלך מתעסק – בכונה לחרטה…    וחוזר ומתגרד בכל אשר מצא –    ולא נתקררה דעתו עד אשר יצא!        יצא – ועל תאותו ועל אפו    חמש פרוטות איך נתנו בכפו?…    חמש פרוטות מנויות, חמות וטובות –    והוא סובב עמהן להנאתו ברחובות…    סובב בעקיפין – סחור סחור הוא מהלך    ולמרחץ לא יקרב – עד שימלך…    והסנדלים נושנים    והוא משחקם לחנם במרצפת האבנים    ומהלך – עד מתי? – האח גם אהה! –    הן עד בית המרחץ הגיע ובא! – –        משמים הביאוהו בעל-כרחו ולרצונו!    והבלן בו מביט ובוחנו בלצונו –    כאינו מאמינו שבא בממונו – –    ולהכעיס לבלן על עקב זדונו    שלח אבו-קזם במנוד-ראש אנחה    ושלט בעצמו – והושיט כהלכה – –    הוא שלם אתננו, נתן מכסתו –    והריהו גם נכנס לעשות תאותו!!        זה כח ממון כל יכול! –    הוא נכנס לפרוזדור כיוצא למחול,    הצהיבו לו פניו כנחשת הקלל    ולריח ולחלוח של הבל בחלל    נכנס – והרי שם בן-דודו ומסרפו    אבו-חליל זה הלץ המחרפו –    וראה-נא הפעם איך זה מתמהונו    נאלמה לשונו –    היאך? אבו-קזם לבי-בני בא?    אלה כרים, הושיעה נא! –    הגם אבו-קזם ברודפי הנאות?    והרי משמע ששלם, שלם במעות…    כך תהה האיש עד שקרא קול עז:    ""קלס, אבו-קזם! קלס לך, קלס!    סמן טוב ומזל טוב, בן דודי, לך!    חי זקן הנביא, סמן טוב הוא בכך!    סמן, כי עוד ותר תותר עליך,    כי תצא ותקנה גם נעלים לרגליך!"" –        ושוחק אבו-קזם בטוב לבו הפעם    ועונה אף הוא, אך בדברים של טעם:        ""יהנך אלה, על שכל מליך!    ושלום כנהר יט, אחי, אליך!    שכן אף אני זה סבור לפעמים,    כי מלאו סנדלי את צבאם בימים,    אלא – ראה! אני מסתכל בהם,    ולבי, הו לבי, הוא אומר להם:    שמשתוני, סנדלי, באמונה מתמידה, –    וכמה, הו כמה לי קשה הפרידה!    אף אתה, הו אחי, אנא הגידה, –    כלום טועה חלילה אני באמידה?    ולדעתי ולחשבוני,    מרב שנות נסיוני,    נראה, כי יש עוד באלה הסנדלים    כדי לשמשני, לפחות, שנתים""…    שחק הלז שחוק לדברי ההמלצה    ורקק את רקו – ופנה ויצא.    ואבו-קזם אף הוא, בטוב לבו עליו,    שחק ונתישב לשרוכיו וחבליו –    מעין ומטפל בחליצת סנדליו…    חלצם והעמידם יחד תואמים –    ונכנס בלבושיו להתפנק בחמים.  בלבושיו הוא נכנס, כדי לזכותם    ויחד עם גופו להבל גם אותם, –    כי למה זה ימנע הטוב מבגדותיו    לאחר ששלם במיטב מעותיו? – –    לא נשארו בפרוזדור רק הסנדלים,    אך המה לבדם וללא עין בעלים,    כי בטח הבעל, לא יחמד איש קחתם,    והם צמד-חמד יעמדו כן תחתם.       פרק שלישי       וישב אבו-קזם בבית המים,    נתפנק לו שעה, נתעדן שעתים –    הן לא חנם בא, כי-אם בשכרו    ולמה לא יאריך התענוג דברו?    ישב עד נעשה כמבשל בשרו –    ישב ולא חש,    עד יצא לפרוזדור חלוט ותש,    ומהביל ונאנק, מתענוג כי רב,    הוא נפל כעלפה על גבי הסטיו –    שכב ואמר: צא נא ולמד,    מה עושות אך חמש פרוטות בלבד!    הן נעשה כל גופי כבריה חדשה,    כצלוחית של גביש זכה מלטשה…    ומה שם, בבקשה?!"" –    כך סים בבהלה ונפשו נקרשה,    כי ראה שם ראיה    ופג רוחו מתמיה:    במקום הסנדלים –    נעלים!    והם – זוג נאה וחדש, יחד שנים –    תאוה לעינים!…       אבו-קזם – שתי עיניו בו רצות    כשועלים בפרצות:    הסנדלים הם אינם – והנעלות מגהצות, –    והנעלות חדשות וקלות ורכות    והן יחד מזמנות, עומדות ומחכות – –    האל עושה פלא!    מי עשה כאן עמו חליפין כאלה?…    ותאר נהרה, –    כי זרחה השערה    נאמנה וברה;    אבו-חליל הפזרן, אך הוא עשה זאת –    ומאת אלה הרחמן היה האות!    כי בלב בן-דודו מחשבת כפורים    העיר האל עם אהבת נעורים,    ויזכר אבו-חליל ימים נחמדים    בעוד הם שניהם יחד ילדים…    ובהמות עליו מעיו, בהכמר כליותיו,    ודאי, כן דובבו ואמרו שפתותיו:    ""הן זה אבו-קזם שארי ובשרי,    הן מר לו, הו, מר מכל בני מררי! –    שהוא אלמן עלוב, אב שכול וערירי, –    והוא הן זה רעי אז היה, מוקירי…    אשמחו-נא פעם ואנחמו בעודי,    כי מנחה אכבדהו, שי ממאדי!""…    וכחס על כבוד קרובו הנתון לשמצה,    דק, מה מתנה לו נאה? – וימצא,    וילך ויבא זוג חדש נעלים,    לחלצו מזוג הסנדלים הבלים!…       כך דרש דרש, מדה במדה    וימצא אבו-קזם את פתרון החידה, –    ויחד ויאמר: ""כן הוא בעליל!    מעשה זה עשה רק אבו-חליל!    ובכור-שטן זה הרי אינו כסיל –    ומצא, שזוג נעלים –    המנחה אך אחת והיא נראית כשתים,    והמקבלה יהא לו מודה כפלים!""…    ומותר אבו-קזם משלו בשמחתו,    באמרו, כמעביר בכל לב על מדתו:    “גם ברוך יהיה – ואפילו שבעתים!”…    וחוזר הדין ללמד קצת חובה:    ""אבל, בן-דודי! כך עושה בעל-טובה?    כי למה לקחת לך הישנים?…    כלום כך הוא דרכם של הנדבנים,    שיעשו חליפין בנתינת תשורה?…    אך שוב הוא מותר במחילה גמורה:    ""ויברכו-נא אלה גם על התמורה!    ובלבד שלא יחזר ויתחרט, חלילה…""    ומתוך בהלה וחילה,    שפתח פה לשטן –    קפץ אבו-קזם, ובן רגע קטן    נעל וחפז ויצא בנעלות – –    ורגליו – האח, הן קלות כאילות!! –        אכן, אך אלה, יתברך שמו,    זה היום עשה נס גדול לו!    גם כלי-גביש – כלי מלכות מפארים    גם מי-בשם עם שמנים יקרים,    גם ענג מרחץ – מרפא בשרים,    וגם מנחת-שי – תאוה לרגלים – –    הללו שמים, כל בעלי נעלים!       פרק רביעי       הוא מצא החידה (מזל מחכים!)    והולך אבו-קזם כבמחול משחקים, –    ומי שם הרץ,    הקורא ואץ?    הו! מה בשורה?! מה עוד? מה שוב? –    אל רחום הרחמן, אל תמנע הטוב!    הקצרה זו ידך מתת עוד ברכה    ביום ההצלחה?…    אבל, הה צרה! צרה ואנחה! –    עבד כושי השיגהו, –    גם הבלן הדביקהו, –    ובו תפסו, יחזיקוהו, –    אם לא ישוב יכוהו!    ולאן יסחבוהו? – –    לבית-המרחץ הביאוהו!       על מה זה? מה עול נמצא בו? –    אבוי! – מי יאמין לשמועה זו? –    נעלותיו, נעלות המנחה – לא לו!    ולמי הן? – הה, ארץ רעשה! –    לקדי הן, לשופט כל רשע!    האיך? – שמעו שמע    והתמהו תמה!    הצרה כך היא נתגלגלה ובאה:    כי בה בשעה    שאבו-קזם שהה    בבית-המים להנאתו,    בא גם הקדי בכבודו ובן-אמתו,    בעבדו הכושי, לרחצה כהלכתו.    חפז הבלן לפני שר המשפטים,    ושלא יהיו לעיני כבודו נבטים    אותם המנולים    המסרבלים ומרפטים –    הסנדלים, –    השליכם הבלן לפנה נסתרה, –    ושם חלצו הצגו נעלי התפארה,    נעלי הקדי – ואבו-קזם בצרה! –        הוא, בעודו על הסף    קדמהו האף, –    קול השר בגערתו    כקול גמל בנחרתו:    ""כך אתה, כך זקן אשמאי?    ""כך כילי רשע? כך כלב חי?    גם גנב נעשית לעת זקנה,    ונעלים במשיכה לך תקנה?!""    “והיכן סנדלי?” – קרא זה בחיל    ובקש להתנצל באבו-חליל, –    אך הקדי שסעו בשאגת ארי:    ""מה?! האף לעג תלעג בי ולי?!    הו, בזוי כל גנבים,    ראש כלב שבכלבים!    המעט כי נעלי שלי לקחת,    כי עוד שלך לי הניח הנחת –    “מקיצי נרדמים” אלה המעפשים! –    למען שימני שחוק באנשים,    משל ושנינה    בין שרי המדינה!""    “חסן!” – נתן קול רעם    לעבד הכושי, בגבור עוד הזעם:    ""טפח!    טפח הסנדלים    בראש בן-הנבלים –    וקח!    קח, קשר ידיו בחבלים –    ולבית-הסהר משך!    ועל העמוד מתח    ובכף רגליו הך! –    יספג ארבעים מלחי השבטים    ולבית-הבור ישלך עד יום המשפטים, –    עד ביד פשעו    ישלח כרשעו!    פרח!""        קידות והשתחואות, תחנונים ודמעות    לחנם הן באות.    אבו-קזם בעפר מתפלש, מתאבק,    ולרגלי הקדי ישק ויחבק;    בבור ובנכר איך ירצה עונו –    ולהפקר הן נשאר הונו ממונו?…    על כן יך לבו ולמשפטו יקרא: ""חנני!    בכסף ענשני!    ברחמים קנסני!""…    ואין רחמים בדין! בדין אין חנינה, –    משפט צדק יעשה, ותשמע המדינה!    ""חנני, חנני!    וכרצונך קנסני!""…    אם קדי יחן גנב ויעש כרצונו,    ולא כפי דתו ומדת חשבונו?…    והחשבון בכמה? – –    הה, קדרה החמה!    עשרה שקלים – מחיר הנעלים,    ועל גנב לשלם בדין – שבעתים…    ועשרה על שבת, ועל בשת עשרה,    ועשרה על טרח הכושי כפרה –    מאה מג’ידות! – מאה בתקילים,    זהו החשבון, ולא – יובא בפלילים…    ""ונעל הסנדלים, ולך ספור את השקלים –    והסיר אז חסן ממך את החבלים!"" –        בבכי הלך אבו-קזם, בפלגי דמעות,    עם העבד הכושי – והרצה המעות:    מאת שקלי כסף, שקלי קדש לו מנה –    והסכנה עברה כעננה…    אך אבו-קזם החשכה עוד עליו:    אפשר, – מאה שקל כסף הוא שלף    ואין לו במחירם – אלא סנדליו?…    הה, דורס טורף כזאב    הכאב שבלב!    ובגרונו    יחנקו חרונו,    ובפיו – כענבי רוש…    והוא נופל ארצה דום וחפוי ראש…    פקח עיניו – ורעד בעצמותיו חלף:    הנה הם עומדים – הנה סנדליו!…    עומדים הצרים    כתמימים וישרים –    “הו-הו, מאררים!” –    נתכה שאגתו    ויתפשם בחמתו:    ""סורו, מנולים,    אוכלי השקלים –    מאת השקל!!""    ובעד החלון – אל החדקל!        מן החומה    הם נפלו תהומה    והוא אחריהם את שניו חרק,    ופתע הוא נפל כמכה הברק –    אהה! מה עשה כי זרק?    חבל על האבדה    ואוי-אוי לפרדה!…    השיאו הנחש לבקש תאוה,    ונתפתה כחוה, –    ועתה כלום יושבו מאת השקלים    באבוד הסנדלים? –        הה! ארור אפו כי עז – ויאבד בידיו    סנדליו טפוחיו, סנדליו ילדיו! –    והוא מכה על חטא ובוכה בדמעות    ומן הקוראן הוא קורא מקראות, –    הוא חטא, הוא פשע – ולקה בשקליו    ויאבדו סנדליו!!        אבדו סנדליו – איך שכח רחם?!    אבדו סנדליו – ובזאת עוד יתנחם:    שוב לא יוציא בחבלים, תקנם ואחם,    לא יוציא למותרות בשקים ובעור –    זה היום קרא לרגליו דרור,    כי יחף תלכנה בחם גם בקר!    כן! – יחף אך יחף הוא ילך מהיום,    לתשובת המשקל על תענוג וחם…    וחדלו בגדתים ממשול עוד משלים –    דמו, נבלים! –    כי אין עוד סנדלים!…       פרק חמישי       ובלילה ההוא יצא דיג הנהרה    ומול בית אבו-קזם פרש מכמרה,    ויעמד ויצפה עד אור היום    לברכת התהום.    וכגשתו    אל רשתו    ויאחז למשותה, –    ותכבד מהעלותה.    שמח הדל, אמר: ""תתברך השעה    ואל תשלט עין רעה!""    ויחגר כל כחו, ובידו החזקה    משך ברשת – והיא, הה, נתקה!    העלתה למעלה –    ומה עשה לו אלה?    ריקה היא ריקה, ובקרעים בחבלים    סבכו אך שנים – ושניהם סנדלים…        ומי זה לא יכיר ולא ידע אותם?    והם סנדלי אבו-קזם על כל אותותם    ועל כל מוסרותם ורב מסמרותם, –    וקרעו את רשתו המה אך המה!    וימלא הדיג צער וחמה,    ואת הזוג אל בעלם, אל תוך חלונו    השליך בחרונו –    צליל-תריז! – קול פרצים,    וכלי זכוכית מנפצים!    נתזו מי ורדים    על שמני נרדים,    ושברי שברים    נפוצים לעברים! –    ואבו-קזם – הו, מי יספר בדברים?! –        אבו-קזם תמהון,    אבו-קזם שגעון,    אבו-קזם נופל גם מזנק כארי,    וקולו קול תנים ביללת-הי!    אוי-וי, איך יציל קנינו?! –    הוא תולש זקנו    ובחמת נקמה    יך האדמה!    ארורה נזעמה!    איך תסבא הדמים,    שמנים ומי בשמים!?…        ושברירי חמה רוצצים    על שברי גביש נוצצים    מה המה לוצצים?! –    האין זה חלום?…    הו, ארור היום!    וארור הלילה, ליל בו זה קנה    כלי זכוכית נשברים לאין כל תקנה!…    כלים, הה, כלים! מה היה, מה קרכם    ומי זה שברכם? –    מי? – הרי הם! – הנה הנם מטלים    המחבלים הנבלים –    זוג הסנדלים!    הו, ארורי כל קללה!    איך יעש בם כלה    וגם תהום לא רצתם? –    מקרבה הקיאתם,    ובראשו חזרה    השליכה הצרה! –        אבו-קזם רתת, אבו-קזם כמת –    מה יעש בם כעת?    והמה צריו, אויבי ביתו,    נושאי שברו ושאתו!    הה! למראם יטל, ישתגע לראותם –    ובמה יביא מותם?    והן המה מתנכלים –    בו הם מסתכלים    וזוממים נזק, משיאים עוד שבר – –    מה יעשה הגבר?! –        הוא יכרה להם קבר! –        ויהי בחצות הלילה, ליל חשכה,    קם אבו-קזם ויצא חלכה –    ולאן?    בחצרו לגן.    ובנפש מרה,    שם בפנה נסתרה,    הוא שחח וכרה…    ואל הבור אשר חפר    השליך סנדליו – ויכסם בעפר,    נטמנו ובאו לקבורה כמת    לבל יראו וימצאו בשום זמן ועת!    והוא אונן, אבל בעקת לבבו,    שב דומם ויפל בבכי על משכבו –       הה! השיאו השטן, כלתינוק בעוגות,    בכלים הנאים ובמרחץ תענוגות, –    והנה בקבר נרקבים, נאכלים,    אוי-אוי, הסנדלים!…       פרק ששי       נרדם לפנות בקר אבו-קזם ברעה    והוא עוד גונח משנתו לתלאה:    והנה קול דופק ומרעיש: תך-תך!    “בשם כבוד הפחה מהר קום פתח!” –        שם הפחה – הה פחד ופח!    צרה חדשה, הוי, באה מתרגשה,    דופקה על הדלת ובחלון מנקשה! –    ואי מפלט והצלה? – –    ובנפש נבהלה ומתני חלחלה    מחריש האיש, מצטמצם בפנה, –    לו היה פשפש, לו היה כנה,    ונחבא אל הכלים, בקמט מצקלונו,    מפני דורש הדמים המבקש עוונו    בהתנקש להונו…        הוא מחריש – אך דופקים וסוטרים    ביד חזקה השוטרים:    אם לא יפתח ברצונו, ושברו חלונו – –    אין מפלט, אין מסתר – השיגו אסונו!…        ומתגבר אבו-קזם ופותח ברעידה,    מסביר פנים לבלשים ומחוה גם קידה,    אף מצחיק את פיהו בלשון של חבה:    “ברוך בואכם! ומהי הסבה?”…        ואוי אותה סבה! – אבו חליל, זה שארו    עין רעה בו נתן מאחורי גדרו;    כי בעשות אבו-קזם אמש בחצרו    עמד לץ זה, המקנא, הצר –    וארב מסתרו באפל – וירא,    וילך ויבא דבתו לשר,    כי מצא בן-דודו שני כדי דרכמונים, –    מצא ולא הביא, כדת המטמונים,    אל גנזי הכליף האדיר במלוכה…    כי על כן הוא מובל בזאת התהלוכה:    מימינו, משמאלו, מאחור ופנים    סביב לו שוטרים חמשים מזינים. –    וכן הובא לפחה, הצג בעוונו.    ומתרה הפחה בו להוציא מטמונו,    ואם יכזב וימרה – יחרם ביתו על הונו!…        בוכה אבו-קזם, מתנה אסונו,    ובנביא הוא נשבע ועל הקוראן:    אם מצא גם סמן של מטמון בגן –    ומצאוהו כל רעות, כל פגעי הזמן;    ואם כחש ויכזב דבר בדבריו,    מיד תמק לשונו ויתעקלו אבריו    ובחכו וגרונו מיד יאכלו תולעים, –    וכדומה באלות ושבועות-מוראים    גם נשבע בקדש על כל תנאי ב“אם”    באלהו אל עזים    ובאלה כרים.*    אך חכם הפחה, ובמליצת דברים    איש לא יטהו משפוט למישרים!    כלי-זכוכית – סנדלים, – מה כל השקרים? –    הנה ישלח מלאכיו, וחפרו בבור –    ועדי הגנבה יגלו לאור!        הלכו חפרו ומצאו – סנדלים,    ויביאום למשפט, עדות לבעלים.    ראה הפחה וגם הוא הכיר אותם,    כי מי לא יכירם על כל אותותם? –    וישמח עליהם אף צחק וענה:    ""וכלום אין אלו כדי ראיה נאמנה,    כי כדי מטמונים מצאת והעלמת,    ותחת הכדים סנדליך שם שמת?!    כי אך לתעתענו, לבל נמצא דברך,    לא חסת ותקבר שם חלק מבשרך! – –    אך אתה, בן-חיל, חיל בלעת ותקיאו!    כי אם לא תוציא המטמון כעת ותביאו –    חי ראש המאמינים, גאון המדהבה,    בראשך הטמבורי תשלם הגנבה!""    תאמרו: הראיה לא ברורה ושלמה,–    אך מה נאריך דברים, ואין מועיל בהמה?    אף אבו-קזם בדבריו העלה רק חמה,    ותבער בפחה, התלקחה, לא שככה,    עד שלם האיש באלף על ככה…    כן! אלף מג’ידות לכפרת עוונו –    וינקה וישלח, וילך למעונו    הלך ובכה – ועל כתפו ועליו    סבל סנדליו…        ובלכתו בדרך    שחוח וכשל ברך    זה נסה לדבר אל סנדליו בפה רך –    (שאמר: אך לץ בם נתגלגל, מין שד,    ואסור להקניט למזיק הזד…)    והריהו מפיסם, מתחנן בדוי:    ""עד אנה, סנדלים, שות שתם עלי?    ואיך זה ברב שנים    נעשיתם רעבתנים    ותאכלו זה מאה ואלף בשקלים?    הוי, כבדתם, סנדלים,    כפטומי עגלים! –    ואיך אוכל עוד שאתכם, ואנכי זקנתי? –    ראו, שחוח בלי כח זה אלך על משענתי,    ולאן אשאכם? – מה לידידי במעוני?    ואני זה רששתי, נתבזבז כל הוני –    על-כן נא שמעוני! בי, שמעו לידידכם    ולטובת עתידכם! –    הן גדול העולם ורחבה הארץ,    ומה תבואו עוד ביתי להגדיל הפרץ?    ואם במים ועפר לא מצאתם מנוחות –    הנה אשלחכם חפשי לרוחות!…    רחמוני! חנוני! ראו השבעתיכם!    לאנחות עזבוני – והנה שלחתיכם!"" –    כה הגה רכות ברוחו הקשה,    ובראותו שם חומה נשאה חדשה    השליך סנדליו מעיניו לרוח;    ואחד אחר אחד כנשר שלוח,    כן נשא וטס אל מעבר לקיר –    כלתה הרעה    בינו ובין סנדליו חומה נשאה    והאיש נס לביתו, אל מעבר העיר.       פרק שביעי       ומעבר לקיר    שם גן הויזיר, –    גן-עדן הסובב בערוגות-ערוגות    על הרמון הנשים, בית התענוגות.    שם עצי פרי-טוב וכל מיני בשמים    עם ציצים ופרחים כרקמות הקסמים    וברכה כאבקת השהם זורקת    וכעין הקשתות מפי המזנקת    ובקו ישר באמה מימיה חולקת    לשלוליות פזיזות, העוברות בשלחים    בין שורות העצים ומרבדי הפרחים, –    אשר שם ירועעו בני-עוף בין עפאים    ואילות יעלות תרעינה בדשאים.    גן נחמד, גן נעים, גן נעול לבעלים, –    ואליו נתעופפו ונפלו הסנדלים! –    וכנפלם שם    לא נפלו סתם,    כי הכה האחד על ראש-המזנקת – ושברו,    והשני אל פתח-האמה שם נפל – וסכרו…    והמים מתוך המזנקת, מאין עצר עוד,    לברכה אז שפעו-נשפכו, כמו מפי נאד,    ומלאה הברכה, בהסכר מוצא האמה, –    צפו וגאו מימיה – –    גאו עד כמה? –    עד שטף וסחף מפה לפה    אל עברי החצר מזה ומזה!    כי כל אותו לילה המים גברו    ונסתחף הפרדס, – נטיעות נשברו    ופרחים משרשם נסחו, נעקרו,    אף נגרפו היעלים, במים טבעו…    והמים בשפעם גאה עוד גאו    עד פרץ ההרמונה, – ושטפו בחדרים    על פני המרבדים ועל יקר כרים,    והקיצו הנשים בזעקה וצוחה, –    בהלה-יללה – גם מתעלפות על ככה – –    וסריסים נחפזו ויצאו דחופים    במים ישוטו וחתרו סחופים    למצא בשלמה    מבול זה בא?    חתרו, יגעו –    עד כי מצאו    שנים סנדלים    תפוחים מגדלים…    ומי זה לא יכיר את אלה לאותותם    בשקיהם, טלאיהם ועל כל מוסרותם?–    ומיד שלח ציר    מאת הויזיר, –    ובגדוד אנשי חיל חמושים, מזינים,    בא בא אבו-קזם להקבלת הפנים!…       הוא הובא – – ונספרה בקצרה, –    כי סוף-סוף הוא פדה את נפשו מצרה,    וכל אשר עוה    נתכפר ברבבה…    רק עשרת אלפים הוא שלם בשקלים    ועוד השיבו בראשו לו את הסנדלים;    כי יחד את שניהם משני העברים    חבשו לראשו וקשרו ככתרים,    ועל חמור חגר הרכב ושמו את פניו    כלפי האחור, ובכפיו – הזנב…    ומנהיג לו כרוז, מעבירו בעיר    וקורא לעם בקול דברי שיר.    וכך הוא מפזם    על אבו-קזם:       ""האספו בגדתים   ויראו צדיקים:    סנדלים מועדים   סנדלים מזיקים –    סנדלים ככדים    מימיהם מריקים."" –        והסנדלים, אלה הותיקים,    במי הויזיר, שספגו בגנתו,    מלחי אבו-קזם אך רוחצים דמעתו…    וקהל הבגדתים מריעים לעמתו:    “ככה יעשה לאיש נדיב ויקר!”    וסביבו ירקדון כבני צאן ובקר,    ימחאו כף    תעלולים וטף, –    ושמחה העיר בצהלה ושיר    לכבוד אבו-קזם ולדין הויזיר! –        … ונדחף אבו-קזם אל ביתו לפנה,    והוא יושב, ולפניו זה סמל-הקנאה –    הסנדלים הטבולים, מלאכי פרענות,    שני לצים מזיקים בלי כל רחמנות…    אך חנם התרפס לפניהם בתחנה! –    בכעס לא נוסרו, לא נעתרו בקינה, –    כי דבקו בו, דבקו כעורו לבשרו,    ואיככה יחלץ?! – לו בא מי וחקרו    מה לעשות ולא עשה? ואם סנדלים לנצח?!…        בכה יבכה בלילה, בכתל יך מצח,    יסתובב, לא יישן, – ובמחשבות רצח    השתונן, התבונן עד העלה בסברה:    מקבלנו, – ארבעה יסודות אל ברא,    שהם המקימים והם גם המבלעים,    מרכיבים כל יש וכל נמצא מכלים;    ואם מים ועפר ורוח לא צלחו –    ביסוד הרביעי סנדליו ימחו;    כי עתה, יבא האש    ויבטל היש!        ויצא אבו-קזם לקושש חריות, –    והוא הולך ומקושש ומפלל בדמעות:    ""ענני, הו אלה, אלהי כל ישמעאל!    אך פעם חנני למען אגאל!""…    ויקבץ קוץ יבש וכל זמורה שבורה –    ובקר על גגו קם, הצית מדורה,    ויערך סנדליו, על האש שניהם שם –    ויתיצב ויקרא לרחובות קול רם:    ""הקבצו, בגדתים, וראו, כל העם!    תחזינה עיניכם, הו כנסת גדולה,    האש והעצים – והנה העולה!    והגדתם בקהל, כי ביני ובינם    סנדלים עוד אינם!""    לא נשמע קולו, – בקצה העיר מעונו,    והוא גם מבכיו כבר נחר גרונו;    אך גלוי מרום גגו ככהן על עולתו    הוא פורש עוד כפיו ברננת מלתו:    ""מא פיש סרמיא –    לא תשורם עין איה!""    ולהבה בעתרת העשן מסכסכת    ושולחה לשונה כחיה לוחכת –    הה, שרפת רכוש והאיש קים לראות!    לב מי לא יצעק, יתאפק על זאת?    סנדלים    במאה ואלף ורבבת שקלים –    והם נאכלים!    הם רותחים ושורקים כחיים כמעט,    בצפצוף מצפצפים כחולה בלאט…    ובעלם – כמעט שלח יד    הציל מן הדלקה, מן האש והעשן    את קנינו הישן,    הקובל בדמעה וענות-קול חלשה    על דינו הקשה…    ונלאה מהתגרות ביצר לבבו    נפנה אבו-קזם – וילך ויבא    וישכב בפנה וישלח אנחתו…    עצם עיניו מראות עוד בעשן עולתו –    ובפיו עוד מלתו:    ""מא פיש סרמיא, –    לא תשורם עין איה!""…       פרק שמיני       הו, קום, אבו-קזם! פקח עין לראות!    עורה, אל תישן! – הביטה האות!    כי הנה כבר כלתה, דעכה האש –    וסנדלים עוד יש!    הם בהויתם על כל אותותם,    בטלאיהם, חבליהם וכל מסמרותם,    הם שניהם מנחים בשלמות מוטלים,    על הגחלים!    אכן, נס גדול היה שם בסנדלים,    די לא שלט נורא בגשמהון,    ברם, ריח נור עדת בהון!    כי טגנו ונצטמקו ברטבם,    במים, שספגו משרוך ועד חוט בם;    וחרכה לא נעמה    נודפת מהמה…    ואבו-קזם לא יחוש, כי עליו תרדמה.        אך אם האיש לא יחוש –    חש כלבו הכחוש;    זה שבזכות לינה    אצל שער הפנה    משמש לו שומר מקדם מאז.    והוא כלב לא עז,    זקן נוהג תענית, קרח, חלכה –    והרגיש מיד: מפעפעת חרכה    עם מזג בת-ריח של בשר ודם    מימים קדמונים באשר הם שם…    מיד המו בו מעיו הריקים – וקם    והתמודד ופנה ועלה לגג, –    והנה שם צלי-אש כסעדה לחג!    ומיד, לרעבונו ולתמו,    תפס לו סנדל בעודו בחמו    והתחיל נושכו ומגרמו,    מושכו ומפרמו –    נוהם על טרפו לקרעו כדג,    אך כברזל ונחשת הוא קשה לבג…    והריהו מהפכו וגורדו    מורטו וטורדו,    וזה מבין שניו נשמט וסג –    ונפל מן הגג    ונתקל באשה אחת עוברת –    והיא מעברת!…        האשה נבהלה    בזעקה נפלה    (ויש אומרים: הפילה) –    ונוראה העלילה!    רצים מעברים    גם נשים גם גברים    ונפלה הברה:    “מתה ההרה!” –    ותחזק הסערה.    הנשים נרגשות:    סנדלי אבו-קזם הורגי נפשות!        ובסערת ההמון, במהומה, בשאון    נעור אבו-קזם, אץ רץ בשגעון:    מה שתו על ביתו? אי, עמא פזיזא!    שודדים בצהרים – הו חמס! הו בזה!    מה ישאו? מה חטפו וזרקו סנדליו?    והם הם המטמון, הם אוצר שקליו!    והם כלי היקר, והם קרבן העולה!    והם כתר ראשו והמנחה הגדולה!    ""הו סורו, נבלים!    שלי הסנדלים!    סנדלי עוללי אשאם על צד!    כי ביני ובינם ברית עולם לעד!""        וזקנים הוא הודף    ונערים הוא רודף    ומכה במקלו, –    מה יקחו, ישאו? – והכל הוא רק לו! – –    ושוטרים נחפזו: “מה היה? מה כאן?”    והוא מורט וסורט: ""מה תבקשו בגן? –    זה גן האוצרות לפחות ושרות,    ולכל היקרות זה בית הקברות! –    ואני כאן ויזיר גם הקדי הדן!!"" – –        והובא המשגע לדר-אל-מרסתן – –    ובבית המשגעים,    ככל המובאים    הוא נאסר בכבלים…       ***       ומה בסנדלים? –    הם אש לא תכלם ורוח לא תשאם,    תהום לא תבלם ושאול לא תבלעם,    כי חזקו המצוקים מכל ארמ""ע –    מזיקים בני שטן, – ומה לעשות ברע    וסכנה ליוצא, סכנה לבא?!        איך תחשה? הושיעה,    הו, ראש בלדיה!      קרא לפרנסים, למאורות עיר בגדת! –    יצילו, יוציאו אור-משפט וברק-דת!…      ונועדו נועצו כל משיבי הטעם,    הדואגים לעיר מפעם לפעם –    וישלחו ויקחו את מלאכי הזעם    ויתנום במשמר.       ומאז אנשי חיל    שומרים מסח עליהם יומם וליל!    כי עשרים וארבע משמרות הפקידו    וחליפות למשמר אנשיהן יעמידו, –    והשמירה משתלמת    מקפה קימת;    כי הרשות הפרישה    ולעולם הקדישה    את הון אבו-קזם לימים עתידים    והקפה קימת לצרכי הפקידים! – –       סוף דבר       עיר קדומים בגדת – תבנה ותכונן! –    ובאו תירים בה ראות והתבונן;    וכלכתם בחבורות    לשחר עתיקות חשובות ונצורות    (כי יקר כל עתיק לטילים וחכמים…)    וראו את סנדלי אבו-קזם המפרסמים,    השמורים ונצורים סגלת עולמים. –    כי הסנדלים בישנם נעשו סמלים    לכמה משכלים,    ונכתבים עליהם חקירות ומשלים    ותורות לדורות, לזקנים ועוללים…        ובכדי שיהא שגור לכל בעל-פה    מוסר-ההשכל היוצא מזה, –    חכם אחד פיטן שם כתב על הקיר    את עקרי התורה וכדרך השיר –    שיר קשור בחרוזות וקבוע ביתדות;    והיו הדברים לעולם לעדות    בנעם הגיונם, –    וזהו לשונם:   – ◡ – – ◡   – ◡ – – ◡   בני-איש, מבלאים  /שעו למדו פלאים!    ואל תלעג לנושן    / כארח הפתאים,    ועתיקות שמור, גם   /טלואי הטלאים!    הכי קשים ישנים   /כצר מחדתאים, –    לבן-טמבור שאל-נא  /ויגידך הגיים!        ואל תהיו מבקשים  / פארם של פראים,    ולא יפת לבבכם   /בעדנת החטאים    וענג רחצים ו-     /שאר כל הנגעים!    זכור! סוף תענוגות  /לאדם אך פגעים –    אבי-קזם זכרו –      /והוסרו, גדיים!        ולשלמות המעשה הנה תרגמנו שיר זה כצורתו,    להטעים את פרקינו אלו במוסר תורתו, –    ויטעמו גם למבקרים בעלי הטעמים    גם לחוקרי קדמוניות החכמים    וגם לקורא מישראל סתם;    ויהי הנעם בם    לכל העם–    תם!        ",0,1,3,4,0,1
"   	 	 	    (קינה)   קוננו עדת קדושים,    נתאבלה בספירת העמר;    כי-נגדעו מגננו ברושים    וקצצו בנו בני גמר!        חבל אנשי דמים    התקדשו באות הצלב;    ויפלו על-מתפללים וצמים    ולהשמידם נתנו צו!        לקבר “אלהים” נסעו    קדושים קדשים ונבלים;    צלב בידם נשאו    ריקים ופוחזים ושפלים!        אנשים נהפכו לשדים    כי-הכל יכפר האבון 1    אדוקים נעשו זדים.    כי-כלם נשואי עון!        אם-הם השחיתו ורצחו,    יעקב ילקח לקרבן;    אם-הם התעיבו ונאלחו    על-ביתנו יביאו חרבן;        אם-הם בבערותם ורשעתם    צלבו אחד ממנו;    מגוללים עלינו אשמתם    ובנחלי דמים נחטאנו!        תורה ולומדיה שרפו    בשם אלהי הרחמים;    אבות על-בנים טרפו,    מבלי להשאיר מנחמים!        האמללים פנו לחשמנים    והם בנחבאים בגדו    בצרתם נמסרו לשאננים    וקהלות שלמות אבדו!        לבחר בשמד או-מות    היה עליהם להכריע;    לעמד על-עמדם כמצבת    או את-גבם להכניע!        להציל את-טהרת הנשמה    ולסבל יסורים בלי-קץ;    או להתענג על-אדמה    ולעבד לאבן ועץ!        בקריאת “שמע ישראל”    פשטו את-צואריהם לטבח;    גבורים כשרם מיכאל    במותם שבחו שבח!        בני קהל אשפירה    בגבורה נשמרו ממכשלה;    בעשרים ושלשה בספירה    שתו את-כוס התרעלה!        למה לספר ידענו?    הלדעת מספר ההרוגים?    וסדרי זמנים שמענו?    הלמנות הימים הנוגים?        אל נקמות הופיע    ונקם נקמת דמנו!    למנות ימינו הודיע    וכימות עניתנו תשמחנו!       נדפס “בת קול” גליון ט“ז, לבוב תרע”ג       אפיפיור.  ↩           ",0,1,3,4,0,1
"   	 	 	     אני אריוך מדמי בעונתי,  הוי ארץ מכורתי!  אני אריוך כל-שתי חיי עמי  נחלתי מאמי!  ואם סתום ממני ואני לא ידעתי  מקומי ושעתי,  בין פגרי הרוגים והורגים לתמם  אי אשכבה דומם,  ואיפה אציע אחרונה מטתי?  מי עדי גסיסתי?  הכוכבי הבקר וערפלים מכסיפים  מבינות הסעיפים,  או שמש שוקעת עם ערבית עלובה  במחפרת עזובה?  על כריכה של מגג במנהרה משחירה,  או תחוב בגדירה,  או בזוית של בקתה מסריחה ומחנקה  על בד האלנקה, –  אני אריוך מדמי – דמי לבי –  עודני באבי.  ואנכי ידעתי, בעולם הגדול  לא יחדלו חדול  הדם והדמעה לעולם, לעולם…  ואם לא נשמע קולם, –  כל טפה וטפה לא שוא האדימה,  קדושה וחמימה,  לא נגרה בכדי, לא תפול שוא ארצה,  בלתי אם פרצה  בחומות העבדות ובכבלי הדרות  לישע ולאורות.  ואם יעלה גורלי – רבוני, הנני –  ––––––––  ולא נעלם מני,  אם תחן אלהים החלקה הברוכה  ואותה השוחה,  ובכחו של דמי כי תשגשג הקמה  חמימה נרדמה,  בגבולים בין חלקה וחלקה, במעניות  הצמיחו דגניות,  אחותי לא תלקט בפרחים פארת  נצנים לעטרתה;  ויונתי תמתי לא תחלם חלומה  בין שבלי הקמה;  ולא אחי יעמלו באלמות ועמרים, –  רק זרים, רק זרים.  ואם יקלל השדה וקמה לא ירפד,  והעלה סרפד,  ורטב מדמי כי ייף בו החוח  ויאמץ כח, –  בו תכתת רגליה הורתי החולה  כי תצא בגולה,  וישרוט שרטת בבשר אבי כושל  המגרש בצו מושל.       מינסק 1916       ",0,1,3,4,0,1
"   	 	 	     תאמר, אהיה רב –    לא למדתי תורה;    שמא תאמר: סוחר –    מעות אין לסחורה.  אי מזלי, מזל רע!    אין לי הא ואין לי הא,    אנה אפוא אני בא?    מה אני וחיי מה?  פרוטה אין בכיס פה    ואין באבוס מספא,    סוסי פגר – ואין לי עוזר    והגלגל אינו חוזר;    גרוני יבש – וי""ש אין טפה,    ובבית אשה “קלפה” –    על-האבן, תחת הר,    אשב ואבכה מר.  שמא תאמר: חיט –    אין לי חוט ומחט;    תאמר: קובר מתים –    הנני בעל פחד.    אי מזלי וכו'    תאמר: אהיה מוזג –    אין בחבית יין;    שמא תאמר: סבל –    אוי לי, כח אין.    אי מזלי…    תאמר: פתח אכסניא –    אין לי סמן בית;    תאמר: זכה בגורל –    אין בידי פיס.    אי מזלי…    שמא תאמר: גרדי –    היכן צמרי, פשתי;    תאמר: קח נדניה –    שלמה וחיה אשתי.    אי מזלי…    שמא תאמר: בדחן –    כבר נסתלק שחוקי;    תאמר: לסטים מזין –    פן יקפחו שוקי.    אי מזלי…    תאמר: שוחט ובודק –    חשש סכנה בחלף;    שמא תאמר: מלמד –    לא-אדע צורת אל""ף.    אי מזלי…    תאמר: תפש מרצע –    הנה נטל עקצה;    שמא אמת קרקע –    אסור מחמת מקצה!    אי מזלי…    שמא שואב מים –    נשברו הכדים;    תאמר: היה מינקת –    אין לי, אויה, דדים.    אי מזלי…        ",0,1,3,4,0,0
"   	 	 	    א   במכלאות-חלוף נסגרנו ליום-כליה1,    וצליל נפשנו שב אל נהמת הים: —    זה עצב עז מנשא במאפל דמך נם,    הוא שט בך כאד ולענן טרם היה.    כדג-תחתיות זר הוא צף במי-דומיה    ודמות כתנין לו במצולת חיי-כרך;    במקום שם ישקט עם הוא קול לא-בינות רך,    וכנחש ישך איש על דרך עיר הומיה.    כרבות חליפות-הוד והמון-יקר בקרת —    כן עצמו טבעות-עורו בזועה מנמרת,    ובאשר יסאן עם גם לחש ארסו רועד.    מרחוב לרחוב וזחל על אבני-גיר חלקים,    חליפות נח וזע, וער ונם בשוקים —    וקפל את טבעותיו על מפתן בתי-מועד.        במקור “כליד”. צ“ל ”כליה"". הערת פרוייקט בן יהודה.  ↩           ",0,1,3,4,0,1
"   	 	 	    נושא השיר היא האגדה היונית הזאת: לצרס בת יופיטער, הממונה על הצמחים, אבדה פרוזרפינה בתה ולא נודע אנה באה. ימים רבים בקשתה האם השכולה ולא מצאתה עד אשר נודע לה כי מלאך הדומה חמד יפיה בלבו ויורידנה אתו לבאר שחת. ואחרי אשר כל יורד שאול לא יעלה והיא כבת אלהים לא תרא השחת וא“כ בתה לא תשוב אליה והיא לא תלך אל בתה, לכן עשתה את צמח השדה למלאך שלוח ופרי הארץ לציר אמונים בינה ובין בתה: הצמחים המציצים הם מלאכים באים מן הבת אל האם, והנובלים הם ההולכים מאת האם אל הבת. נקל להבין כי המשל הזה רומז על התמורה התמידית אשר בטבע, והוא ע”ד: תוסף רוחם יגועון ואל עפרם ישובון תשלח רוחך יבראון. עשבי השדה, שהללו נוצצין והללו נובלין, הם כמלאכים שלוחים וכסרסורים בין החיים ובין המתים.       האביב ישוב ממעונו רקיע  וחדשה כנשר תבל תופיע;  גבנוני חמד עטו ציץ ופרח  מעל כל הפלגים נצמת הקרח,  ותכלת מופזה מקצות שמים  תשקיף אלינו מראי משקע מים;  הרוחות ישיבו שובה ונחת  יישגשג כל עץ, כל פארה פרחת;  שירים ורננים ביערות הקיצו –  כלם פה אחד עלי יתנו קולם;  ""פרחי האביב ישובו יציצו,  “בתך לא תשוב – לא תשוב עד עולם”.      ימים רבים עברו, שנים חלפו,  כדור כל הארץ רגלי צנפו;  קרני המאור הגדול שלחתי  למצוא את בתי רביתי, טפחתי,  אך עקבותיה עד כה לא נודעו  אף שמץ מנה אזני לא שמעו.  הכל, השמש, הכל את חושפת,  אך לי לא תוכלי למצוא הנאספת!  האתה, שר עולם, יפיה חמדת  ובנעימות פניה תשבע נחת,  או אתה, מר מות, אותה שדדת  ותורידנה אתך לבאר שחת?!      הוי, את מי אשלח מי ילך לי שמה  באשון ליל נצח ובבטן האדמה?  מי יצלח לצלוח נחל הבליעל?  ארץ מאפליה מי ירד ויעל?  הן מיום מימי הנחל ינהרו,  עוד רגלי איש חי אותו לא עברו,  ונאות תפת מחשכי ארץ שחת  עוד לא נגלו אל עין נפש צולחת.  ארחות אלף יורדות חדרי מות  ומשם לחיים לא אחת תשב,  ונהי שועת בתה בבאר צלמות  על כן אזן האם לא תקשיב קשב.      מה-שפרה נחלת אשה ממתי חלד  כי בת-חלוף היא, כי למות תולד  מחמד עינה כי יקח מעליה  היא תלך אליו כי ימלאו ימיה,  אך גרי בית אל ונצורי אל-מות  הם לא יראו שחת, לא ירעם מות  ובעצמותיהם אם בוא יבוא רצח  יאריך מכאובם כגבולות הנצח.  אדיר במרום! אנא הורידני  ממושב אלהים לבאר השחת,  שם אהבתי אל בתי תרפאני  מכאב אנוש וממחלה נצחת.      לו שם אל ארץ תחתיות ירדתי  אל מלך בלהות בלאט צעדתי  (שמה לימינו בת-אוני יושבת  על כסא כליון בדביר צלמות,  שוא תחפש עינה הנמגה למים  נגה אור יום וברק שמש שמים,  לשוא אל יולדתה נפשה נכספת,  אני הרחק מנה אתע זועפת)  אפח בה רוחי ובחם לבי אחם  לבה הקפוא עד כי ישוב יחי  ובכור מות גם הוא, לא ידע רחם  גם הוא מקול בכיי ירד בבכי.      אך שוא אצפה, הבל איחלה,  אמרת אל נערץ תקום ותהי סלה,  וכמו כוכבי אור במסלות יישירו  ותקופות לכתם המר לא ימירו.  ממחשכי שחת הסתיר פניהו  על דרכי השאול לא ישים עיניהו;  כל חי ויקום המות יבלענו,  עד בלתי שמים לא יפליטנו,  עדי על נבכי נחל הבליעל  תשב הרוח, יגה אור זורח,  עדי גם שם שמש בהדרה תעל  קשת בענן ובלילה ירח.      האמנם לצמיתות מני אבדה  וכמות גבר חדל דומה ירדה?  האף אמנם כל אות לי לא השאירה  בו אתנחמה עת זכרה אזכירה,  ועב­תו­ת אהבה, בם יחד רתקו  לב אם ובתה, הכלן נתקו?  הכי לא נשאר כל צמיד וחבר  בין ראי שמש ובין יורדי קבר?  לא, לא לצמיתות האל הפרידנו,  רק מעיני, לא מאזני, נעלמה;  עוד שפה ודברים אל נתן לנו  לשיח יחד מעמקי אדמה.      עת הנצנים ימותו יבלו  ומרוח הסתיו עלים יפלו  כל עץ יחשף מענף עד שרש  וערירים יעמדו סבכי החרש –  אז תבא תקותי בי ותחייני  מסלול ודרך אל בתי תורני:  לשחת אקריב כל זרע זרוע,  כל עשב כל זג מפרי עץ נטוע,  ובמעבה האדמה אותם אזרעה –  צירי אמונים אל בתי לי המה;  הם לי לפה ובם עמה אשתעה,  אדרוש טובתה, לה שלום אשימה.      ובשוב האביב מחביון שמים  אל קול הזמיר צלצל הכנפים  אז יעלו הקבורים ממשואת אמש  יחליפו חיים מזהר השמש,  ומזרע כל פרי מתו לעין  זו נבלו לשחת היו כאין  ישובו יופיעו בגיא וגבע  עטי רקמתים ושלל כל צבע;  ובעת נצרם ישתרג, רומה יעל,  יטמן שרשם בעפר מתחת  ועטיני התהום ושחקים ממעל  ישקום דשן עדנים ירוום נחת.      רגלם עד עמקי השחת תגיע  ובארצות החיים ראשם יופיע –  צירי אמונים מאת בתי המה  הם לה לפה, על ידם אתנחמה.  כשבויה בתפתה אם יעצרוה  וראות את פני לעלות לא יתנוה  מרבאות פיות פרחי תפארת  אשמע הוד קולה, אשמענה דוברת:  כי גם שם במקום אור יום לא זרוח  במקום אבדון ומות נשקו  עוד תאהב נפש עוד יחוש הרוח  והמון המעים לא התאפקו.      ובכן ברוך אתה לי, גיא וגבע,  וברוכים כלכם, צאצאי הטבע!  על מחלפות ראשכם אשים זר קרנים  ואמלא כוסכם מטל השמים,  ויפי הוד הקשת אחר הגשם,  המחפרת יפעת אדם ולשם  ויקר אור ערבים בקצות רקיע,  אשו עליכם והדרכם אגביה.  ותהי לי לחק: כלבוש תבל קרח  אלבש אני קדרות ארד בבכי,  ובשובה ללבוש נצנים ופרח  תשוב גם נפשי היבשה ותחי.        ",0,0,2,3,0,0
"   	 	 	     כבוד תפארתך החל ביום! ימי חייך כלו!    אז בכנור ישירו אחיך    עזוז פעלך, בחור מעם, ובך יתהללו;    מה-רבו עצמו חללי חרבך!    בקרב עשית פלא, צרים כשלו ונפלו    חפשה ודרור קראת לעמך!    על-שדה קטל אם-מת – הלא הצלת חיינו,    נצח לא יקרך מות יקרץ!    דמיך השפוכים עת נלחמת בעדינו    לא יאבדו כמים מגרים ארץ:    עד שנות דר-ודר עוד יזלו ישטפו בערקינו    וברוח אפיך נפרץ-פרץ!    בקהל הצבא ינשא שמך כציץ על-מצח    אות-לחם יהי כנס בראש הרים,    ועל-מותך תשוררנה שירי תפארת ונצח    להקות עלמות בפתחי שערים!    בכי ומספד לכבוד שמך – חטא מות ורצח.    קול נהי ובכי עליך לא נרים.        ",0,0,2,3,0,0
"   	 	 	    בפתחך “אנכי” / ר'   סימן: משה       בפתחך “אנכי”     ראש דברותיך    שש אנכי     על אמרתך    תה' קיט, קסב        מעז לראשי      ומרפא לאסוני    תורת קדושי      דת מאירה עיני    בנפל במוקשי     פעמי המוני    שמרה נפשי     עדתיך:     שם קיט, קסד        שדי ממרומך     יום הופעת    עבים בשומך     סיני ירדת    ובקול רעמך     עולם הרעשת    צור על עמך      ברכתך:     שם ג, ט        הדרך ראיתי     וקולך שמעתי    בעוד בי נשמתי     אמרתך חמדתי    מה אהבתי      תורתך:     שם קיט, צד        ",0,1,1,1,0,0
"   	 	 	     לערטל פצעי הנפש ומדויה  וזהובי העצב הטמיר  בפרוטת מבט חומל-תמה  להמיר?  לא! נבחר לי בשרידי הכח  להשמיע קלס שאנן  וכקדם קו התחום למתח:  “עד כאן”…     תרפ""ו       ",1,1,3,4,0,1
"   	 	 	    …ובישבי כה עגום, כה שחור וזועף  על דשא העשב בגן,  ובחשבי מחשבות של יאוש ואבדן  חרף האויר החם, הלבן, –  בא פרפר וינוח על רגלי האחת,  ויניף את כנפיו הלבנות,  וקרניו, על ראשו, שחקו בבינה  ופיו לי הגה אז סודות.  ולאט כך הנחתי את ידי עליו,  ואתפס את היצור הקטן;  הקרבתיו לשפתי ובנשיקה הרעדתיו  ותכם אבקתו את פני.  בגני רחצה שמש ובעשב החדש  רבבות חיים התרקמו,  ועם צלצול הפעמון, ממרחק־השעון  רגשותי גם הם צלצלו…  ""שמע פרפר: התדע מהי אהבה,  מה היא נפש אמולה כנפשי?  התדע מה לאמר, שהלב מתפלץ  ושאין כל מרפא לשברו?  האח, פרפרי! לא ידעת כלום,  כי רק לעוף אתה מבין,  לעוף ולחיות יום אחד, יום־אביב  ולמות מבלי כל יגון;  לכן, כל־עוד אתך נשמתך הקלה,  וכנפיך לרצונך יציתו,  כל עוד מפרחים לפרחים תנסר  והאויר אל־על ירימך –  לך־נא העירה, אל מקום ילדתי,  אל יפתי הרעה,  ואם פגשת בדרך בית רם ונשא,  וידעת, כי זהו ביתה.  החלון משקיף תמיד אל פרדס והרים,  ואליו היא יושבת.  על ראשה תלתלים, בעיניה להבות  והיא תופרת וחולמת.  חדור לחדרה, וסוב־נא אותה  ופרפר על ברכיה;  התיצב על ראשה, ואחר על ערפה  ולסוף – בין שדיה.  ושמע שם הלב, איך הולם ודופק  לאחר שהיא אוהבת,  והתרומם לאזנה, ולאט לה לאט  כי אותי היא מוכרחת.  כי גלמוד אני, ואמלל, ולא יודע מה  ונודד בעולם,  כי הולך אני למות, וזכרונה בלבי  וכי לא טוב היא עושה.  כי נכון אני לשוב, אם תרצה ותפקד,  לשוב ולכרע לרגליה,  ולבקש סליחתה עבור עונה כנגדי,  כי השתגעתי אחריה…""  *  כך דברתי אליו, ומבין האצבעות  את פרפרי אז שחררתי.  ויפרפר הרשע עם אבק־כנפיו  הוי, לאן? – בל ידעתי.  אם מצא שליחי את מעון־אהבתי?  אם גלה יסורי באזניה?  כי מאז שחררתיו עוד לא שב פרפרי,  כי עודני ערירי בלעדיה…           ",0,1,3,4,1,0
   	 	 	         ובכן ויהי דבר יי אל יונה בן אמתי לאמר      ויהי שלוח אמר נגזר לשמר  אל יונה בן אמתי לאמר      שליט [אני אל חי וקים  מ            אדע אים  ה]        בקרקע הים קדוש      קום לך אל נינוה לקרא שם חרוני  כי עלתה רעתם לפני      ויקם משורר רדת באני נכוני  לבוא עמהם תרשישה מלפני יי      שדי לך מערב ומזרח  הנני בידך מר אצרח  ואנה מפניך אברח קדוש      ייי הפיק רוח וסער עובר  והאניה חשבה להשבר      וייראו בכן המלחים ויזעקו בסודם  ויונה ירד אל ירכתי הספינה וישכב וירדם      ויקרב רב החובל לאמר קרא בקול כבד  אולי יתעשת האלהים לנו ולא נאבד      ויאמרו יועצים להפיל גורל למ[נה]  ויפל הגורל על יונה      ויאמרו הלו[מים הגידה] לנו עתה  מה ארצך ואי מזה עם אתה      ויאמר ודעו כי אני ירא דר בסוד קדשה  אשר עשה את הים ואת היבשה      וייראו דברו בדברו אליהם  כי מלפני יי הוא בורח כי הגיד להם      ויאמרו הומים מה נעשה וישתק גוער  כי הים הולך וסוער      ויאמר גשו והטילוני עם כליכם  כי בשלי הסער הגדול הזה עליכם      ויחתרו במשוט ולא יכלו חובליהם  כי הים הולך וסוער עליהם      ויקראו יה אל נאבד בנפש כ[סית]  כי אתה יי כאשר חפצת עשית      וישאו ר להטיל נפשו בכפו  ויעמד הים מזעפו      וייראו יראה גדולה הגברים  ויזבחו זבח ליי וידרו נדרים      וימן לבלע ציר דג [במצו]לות  ויהי יונה במעי הדג שלשה ימים ושלשה לילות.            ,0,1,1,1,0,0
"   	 	 	    על ספר ״כלי נחשת״ לתלמידו חנניה   אל חי לך אתחננה,    עזר לבן עזרא תנה,    נפשו בגלות נענה,    על רחמיך נשענה,    גלה תבונה נצפנה    אליו, ומעשיו כוננה,    תלמיד חכם לב חוננה,    כי בן שמו ונרננה.        ",0,1,1,1,0,0
"   	 	 	    (הנקרא גם בשם “שלום עליכם”)     לשלוח לך דבר מן המוכן  אין לי לא שיר ולא דבר תורה,  ולשיר שיר חדש לעלות לדוכן  אין השכינה עתה עלי שורה –  איבריגענס דארפט איהר ניט שטארק זוכען,  איהר וועט לייכט געפינען דיא סחורה.     אסרו חג השבועות, תרמ“ט, ספ”ב.       ",0,1,3,3,0,0
"   	 	 	    סימן: אלף בית; אני שלמה הקטן (ב)ן יהודה בן גבירול חזק חרזתי הענק; אלף בית; שלמה; אלף בית;…       אתן לאלי עז וגם תפארת / האל אשר תכן זבול בזרת  ברא שפתים ושם פה לאנוש / ויעטרם הדר והוד לעטרת  גם למדם דעת להבין נפלאות / אל יוצרם בזאת ובאחרת  דבר שלמה הספרדי אשר / אסף שפת קדש לאם נפזרת  השקיף לבבי על עדת צור, ואהי / סובר פלטתם אשר נשארת  ואדעה כי נשמרה מהם שפת / קדש וכמעט היתה נעדרת  זרה לשונם מלשון עברית ולא / לשפת יהודית היתה מכרת  חצים מדבר באדומית וחצי / בלשון בני קדר אשר קודרת  טבע סגור לבם במעמקי תהום / גם צללו בהם כמו עופרת  יסף כאבם על כאבי ויהי / עצור בכליותי כאש בוערת  כראות פתאים יהמיון יהמה / לבי ככנור או כים כנרת  לא ידעו חזון וגם לא ידעו / ספר, ואיכה יקראון אגרת  מי יעלה עורים בלב ים טבעו / יד מי להוציא האני חותרת  נועץ לבבי: עינך כי נפקחה / לא טוב היות עין עמך עורת  שים פה לפיות נסכרו כאלמים / כי יש בזאת מאל לך משכרת  שחתי, בשורי כי אני צעיר ליום, / ואגערה בו בחמת מגערת  על כי לבב נער כבער נחשב / יד בן תשע עשרה מאד קצרת  פנה לבבי עד קראני חלום / ואשמעה קול יעבר על קרת  צועק באזני באשון ליל: קום עשה / כי יד אלוה אותך עוזרת  קומה ואל תאמר הלא נער אני / כי לא זקנים יתמכו כותרת  רמה לזאת קרני מאד ואדעה / כי מאדני היתה נגזרת  שתי לפי שכלי, ואמנם יד אנוש / על פי אשר תשיג תהי נודרת  תרתי בלבי לעשות ספר בסוד / דקדוק שפת קדש היות נבצרת  אולם בדעתי כי לשון עברית לבד / מכל לשונות היא לטוב נכרת  נמלך לבבי ואכינהו במו / עברית, ביען היא לבד נבחרת  יען ראותי החרוז יתר לכל / דבר, ואם דרכו מאד נפצרת  שקול שקלתיו ואשימהו לשיר / חרוז, כמו דר על פני סוחרת.  היא כערוגת גן אשר תרא בכל / עין, וכל עין תהי שוברת  ההולכים בה ימצאו מיני הדס / כפר ושושן ועצי צמרת    קראתיו ״ענק״ שהענקתיהו אנוש / גם כענק שמתיו עלי גרגרת    טל יזלו מליו ביום שרב וחם / גם חשרת מים בעת בצרת  נצב לפי קרת כמו חכמה אשר / על בית נתיבות נצבה אומרת  נבחר מאד מכל כלי חפץ ולא / יתן סגור תחתיו מחיר ממכרת  ישבע קלון נבוב, ואם יעשר מאד, / וימין יקר לבב יקר עוזרת  החלצו, בנים, ואל תעצלו / כי נפשכם אמנם לזאת נוצרת  ובכן דעו יתרון לשון עברית אשר / היא מלשון כל עם ועם יותרת  דרי שחקים יתנו בה יום ביום / אדר לעוטה אור כמו אדרת  היא היתה מאז שפת כל היקום / עד נפלגו אנשי עצת נבערת  בלל שפתם אל, לבד בלשון בני / עבר לבדה היתה נותרת  נחלה והנחילה לבניו אב המון / גם היתה מדור לדור נשמרת  גם לא עזבה גר בארץ לועזים / יום נלכדה רגלו בתוך כושרת  בה נתנה אש דת וגם בה נשלחו / כל הנביאים לחבש נשברת  יד תופשי כנור הלא בה נגנו / יום היתה ארץ צבי לגברת.  ריב יש לאל בכם, שארית יעקב, / אם תשכחו שפה מאד נבחרת  וראו אבותיכם בעת כי מרדו / ויתנו כתף אשר סוררת  לכן הבישם באמר כי לעגי / שפה בסוד חזות אזי נדברת.  חזקו ואל תרפו ידיכם לעזב / כי לא נקלה היא אבל נוקרת.  רב לעזב מקור ולחצב כל באר / על חוצבה פיה תהי אוטרת.  זכרו לקנאת בן חכליה יום ראות / בנים לשונם נהפכה אחרת  תפש אנשים בה והכם בחרי / קצף ובמריבה מאד נעתרת.  ייטב היות אמה גבירה שוכחה / דבר ופלגשה תהי שומרת.  הה לה אשר לא נטרה כרמה אבל / כרמי אחרים היתה נוטרת  עד יעשה שדי וישלים מועדו / צחות לשון עלגים תהי דוברת  נגדו אני מפיל תחנתי ובו / אבטח ונפשי בו מאד נעזרת  קול יאזין לשום בפי עבדו אמת / כי אפתחה פי לעשות מחברת.      אולם אבאר סוד, בטרם אחקרה / מלין, בעז ימין מאד נאדרת  בהיות יסוד כל יש ושרש כל יקום / עצם וקרמה בעדו נאסרת  גרם היות השם והפעל וגם / מלה שלישית זה בזה קושרת  היו לארבעה חלקים, ואני / גם כן חלקתים לך בזאת אגרת  ואחלק אותם לארבע מחלקות / את זו לעמת זו תהי חוברת  זכור בראשונה לאותיות וגם / כל תולדותיהם בדת נכשרת  חק השניה החקוקה אחריו / בשם ותוצאותיו תהי עוצרת  טעם שלישיה בפעל יסדה / ובכל נסבה בעדו נאמרת  יקרת רביעית דת חקקתיה / מלה אשר פעל לשם אוסרת  כפי תוצאות אחת למול אחת יהי / מספר שעריה אשר אוגרת  לכן הכינותי בראש המחלקות / ששה שערים בעדה גודרת  מספר שתים עשרים ומוצאם בפה / חקוק בראשם אות לאות נזכרת  נצר כי לחמש מחלקות יחלקו / בפה כעדות בעלי מסרת  ספוחות עלי גרון ועל חך אחריו / גם על קצת לשון ושן זוררת  ענין חמישית רק לשפה נודעה / ובאחרית כלהנה נגמרת    פתרון פקודיהם יסוד אהח״ע לניב / גרון, וסוד גיכ״ק לחך צוררת    צורה שלישית דטלנ״ת היא נקראה / לחך וללשון אמת נספרת    קצב יציאי שן חקוקים זסצר״ש / ומקום יסוד בומ״ף שפת נסגרת    רק נשלמו חמש ועודם נחלקו / לשנח חלקים על פאת אחרת  שבם נטועים כמלכים נצבו / ומשרתים עוברים בלי מעברת  תתים אגדה ואשימם על שמי / להיות לכל משכיל לאות משמרת  שבט משרתים הוא אני שלמה וגם / כותב, מקשרים בתוך מסרת  להקת מלכים רק תהי קט צח וגם / גזע ספרד בעבות נקשרת  מקום משרתים מחליפים זה לזה / על פי עבודתם אשר נסדרת  הנה אבאר כל עבודתם הלום / על משמרותם אות לאות נעדרת  איך משמרות אלף אשר בם תעבד / תמיד במשמרתה תהי נאסרת  באחד לארבעה עתידים תעבד / לשם ולפעל תהי נמסרת    גם תעבד פעל אשר היה כבר / אלף ב״אתחבר״ להי נפתרת    דתה להוסיפה בשם פעל כמו / אדוש ידושנו ובו נעצרת  הן נספחה גם על יסוד השם כמו / אתמול ואזרוע היות נבררת  ובכן אבאר מחלקות הנון לכל / פנים אשר בם נמצאה נפזרת  זאת גם לאחד מעתידים תעבד / תמיד, עבור להיות לאות לעצרת  חקוק להעשוי כבר, גם לאשר / עתה, כמו נעכר וגם נעכרת  טפולה לוו רבים בפעל שכבר, / כן באשר להיות תהי נכתרת  ידועה בנון צקון ונון ויחנון, / עת תעמד בהן ועת נחסרת  כן נוספה בלשון נקבה כי תהי / אחת והיא כל עת ועת מוסרת  לקהל נקבות נתנה חק, ותהי / בשם ובפעל לוו נכרת  מאחרי היוד והתו תעבד / ובמאמר גם היא לחק נגזרת  נון נתנה לעבד ולבנות בה בשם / רבים ושם אחד בלי אחרת  שומה תמורת מם, ונוספת בתוך / מלים כנון מנלם בנון נפארת.          ",0,1,1,1,0,0
"   	 	 	     פתים פתים נופלות. זורע אינו-נראה  נושא משך זרע ומשליך צרורות גסים  ונזרעה הארץ שלג. כל-ניר וחריץ מתכסים  בשכבת קרח עכור, אשר גבה לו ויראה;  ותלתלי-כפור ארכים יורדים מן-הגגות  וספי החלונות, כתלתלי המתאבל  למת שלא יתגלח. האויר בחוץ מסתבל  והיה כעופרת, ועולה אד מפלגות.  נשמת-רוח יוצאת מפי, ועד-ארגיעה  תקרש על-פי שפמי וקפאה עד לנגיעה.  איזה צפור נשכח, כמעט שנודד כנף,  מצפצף מר במרום, מאביר נץ ויורד  וחוצה ים הקרוש ורועד עוד וטורד –  וצנח ארצה פתאם ונפל מת על-פניו.  השמש מת. האור הועב, הועם סביב –  ההיה פעם אביב?      הוי אלי! ההיה? ההיה פעם אביב?  האפשר הדבר? הבאיזה מן-הזמנים  היו ימים טובים ופרחו גם שושנים  וזרח אור מתוק וחם וטוב וחביב?  האפשר הדבר? הבאמת היו ימים  ובלב היה קיץ וחיים בתוך הנשמה,  וקיץ על הארץ וחיים על-האדמה,  וריח בתוך הגנים ומר וצרי ובשמים?      קרח נורא סביב. השמש מת במרום  ומתה בלב התקוה. הוי מרא די-כלא!  על-פני האדמה כלה פרושה האצטלא –  שמלת-מות זאת – מצפון עד-הדרום,  ממזרח עד-המערב. היקום מסביב קפא.  מפי מתמלט רוח וקרש עד-ארגיעה  והגליד על-פי שפמי עד לכדי נגיעה,  ומתה גם המלה בעודה על-השפה.      היהיה עוד אביב? הבאיזה מן-הזמנים  יבא עוד יום והאיר השמש וזרח?  היחדל ערפל זה ושב עוד פעם ופרח  עולם זה והיו חיים עוד רעננים?  האפשר כי יום יבא וחיו העצמות?  האפשר כי תחיינה ותפרחנה עוד הנשמות?        ",0,1,3,4,0,0
   	 	 	    ואן אפכ͘ר קולה ואג͘זל אלמעני [ומן המשובחים שבדבריו והנמלצים שבעניינים]     עזבתני ועלתה לשחקים / אשר יפו בצוארה ענקים  אשר תמר ותמשך הלבבות / ואם היו שפתיה מתוקים  חרבות מנדניה שלופות / רמחים להרג דלים מרוקים  תיעץ־לי בעיניה ותערג / כאילה צמאה אל אפיקים  אשר תזכיר ברית נח בקשתה / ותברק מלחייה ברקים  ועת תצמא ענניה תצוה / והמה הבדלחים מריקים  ואל תתמה לבכיה כי דמעי / מאד רבו כרבו המצוקים  ידידי אחריכם ועליכם / מצוקים הקרובים הֽרחוקים  היחיה האנוש מאין ידידיו / אשר היו למורשיו דבקים  ואם ימצא בלילותיו הנחה / אשר עינו לבל תנום מציקים  יצו האל להשיב הגזלה / בצדקתו ולגאל העשוקים  ויכין העצמות הפרוקים / ויפרק בחסדיו הֽיצוקים.        ,0,1,1,1,0,0
"   	 	 	     אשא עיני / לכל דרך;    אן מלפני / אן דודי ברח?  ברח דודי – ובכרובי / שכן כבודו,    מי יתן לי ימי טובי / מותי בידו,    טרם בוא צר וירדה בי / מאז, ועודו    על במותי / באף דורך –    כחי במתני / עלי לטרח.  רד לי היום אשר שאו / ערי תהלה,    ספו חזים ונדכאו / ראשי סגלה,    חלפו ימי ולא באו / ימי גאלה.    קצרה נפשי / ברב ארך    מסגר, ועיני / תמיד לארח.  ""מי השליכך בתוך זרים? / הלא עונך!    שובי אלי, והן ארים / נסי לעינך,    מפני ירעשו הרים, / אבוא למענך.    קומי אורי / כי בא אורך    וכבוד אדני / עליך זרח!""         ",0,1,1,1,0,0
"   	 	 	     אנא בערכנו, לקול שוענו יי שמעה!  אנא לחטאנו בעון בצענו יי סלחה!  אמרי מהללות / שמע, יי – / זדונות ומעילות / סלח, יי.  בערכי תחנוני / שמע, יי – / והרהור רעיוני / סלח, יי.  רננות הבאתי / שמע, יי – / ואשר הרעותי / סלח, יי.  השואלים חסדך / שמע, יי – / ולעני ודך / סלח, יי.    מצר קראתי / שמע, יי – / וישר העויתי / סלח, יי.  לך אשא עיני / שמע, יי – / ואם גדל עוני / סלח, יי.  לאנקת אסיר כלא / שמע, יי – / ולדל הנקלה / סלח, יי.  שיח תחנתי / שמע, יי – / וחובי ואשמתי / סלח, יי.  לשבים עדיך / שמע, יי – / ופשע עבדיך / סלח, יי.  עשוקים ואנוסים / שמע, יי – / ואם הרבו כעסים / סלח, יי.  שבחך יאמרו / שמע, יי – / ואם עצבו ומרו / סלח, יי.  תחנון ידבר רש / שמע, יי – / וחטא אותי גרש / סלח, יי.  תהלות שירותי / שמע, יי – / ורע פעלותי / סלח, יי.        ",0,1,1,1,0,0
"   	 	 	    א   כשהרבי אלימלך  התבדח כמו מלך   (ב)  אלימלך!  מיד חלץ את תפליא  וחבש משקפיא,  וקרא לכנריא:  – כנר!  אז כנרו כנריא,  כנריא כה כנרו,  כה כנרו כנריא, (ב)  כנריא!  ב    כשהרבי אלימלך  התבדח כמו מלך (ב)  אלימלך!  מיד כפלל קפוטיא,  והפשיל פוזמקיא,  וקרא לכל תפיא:  – תפתף!  אז תפתפו כל תפיא,  כל תפיא כה תפתפו,  כה תפתפו כל תפיא (ב)  כל תפיא!  ג    כשהרבי אלימלך  התבדח כמו מלך  (ב)  אלימלך!  מיד שכח מלי דשמיא  ויצא ברקודיא  וקרא למצלתיא:  – צלצל!  אז צלצלו מצלתיא,  מצלתיא כה צלצלו,  כה צלצלו מצלתיא, (ב)  מצלתיא!  ד    כשהרבי אלימלך  התבדח כמו מלך  (ב)  אלימלך!  מיד שתה כוסות לחיא,  וכלו בגלופיא,  וקרא לקשקשיא:  – קשקש!  אז קשקשו קשקשיא,  קשקשיא כה קשקשו,  כה קשקשו קשקשיא, (ב)  קשקשיא!       מנגינה עממית       ",0,1,3,4,0,1
"   	 	 	       ""הדלי האחרון מן הבאר שאוב,    בגן עוף אל עוף מציץ: נעוף!    הבית שמם, הבית עזוב    ומי שנדד לא ישוב.""    מי שר לי זמר זה בנגון קינה?    הטריד זמר זה מעיני שנה.    כלום כה מתיפחות במעשנה    רוחות שלא מן הישוב?    אך בכי רוחות חשון לא כל כך אבל,    ילל רוח סתו מתמרמר, קובל…    הוי, פרח לך, פרח, אורח אפל,    עוף לילות נדודים, הינשוף!    ישב למראשותי אי־נראה. בשחור    הדליק את עיניו כנרות יזכור.    העוף הארור! פמו לא יסגור    ושוב אותו זמר ושוב:    ""הדלי האחרון מן הבאר שאוב,    בגן עוף אל עוף מציץ: נעוף!    הבית שמם, הבית עזוב    ומי שנדד לא ישוב.""   1933       ",0,1,4,4,0,0
"   	 	 	     אישים רבים יורדים מן ההר  בלילה.      כנפים נעלמות  מנפנפות חרש בשחור.      סולדים אולי אי בזה לבבות גדולים,  לא-נחקרים.      כבו הצלילים…     וינה, 18.3.1919       ",0,1,3,4,0,0
"   	 	 	    סליחה (?)     מי כמך רחמים מלא?    […….]      אמ[………..]    חי ערבה [……]    בכח את סובל / שחקים וגם תבל,    וזולתך הבל / יצורים האלה.    רחשי לך למעשר / שים וחרפה הסר    כי כל פעל חסר / ופעלך מלא.    הצאן האמולות / למועד מיחלות,    הנחם על מסלות / נחת, ונסים הפלא.    מלא המשאלת, / צור לו עז ויכלת,    כי ארך התוחלת / הלבב מחלה.        ",0,1,1,1,0,0
"   	 	 	     לא אקבל, לא אבך, לא אשוע    כעשן הכל חולף-עובר.    שטוף זהב של קיץ הגוע    לא אהיה צעיר יותר.    לב נגוע הצנה, לסער    לא תפעם כמלפנים כעת,    ואדמת עצי לבנה ביער    לא תשיא יחף בה לשוטט – –    לא ירבו מאויים כקדם.    ההיו חיי חלום נראה?    כמו ביום אביב צלול עם שחר    על סוס ורד עברתי בדהרה.    אט נוטפת נחשת השלכת,    הבל, הבל פה ימי הכל.    אך לעד היי לי מברכת    מנת חלקי: לפרח ולבל.   לשאר תרגומי רחל       ",0,0,3,4,0,0
"   	 	 	    ונפדת אלגזאה אלי שרף אשביליה פי רביע שנת תתיה וכאן הנאך מן אלתאתירש אלבאלג מא קד עלם ושהיר וצדר אעזה אללה מנהא ובין ידיה [כתב] ומכאטבאת אלי אלמשרק פכתב אחלי מר רב יצחק יחזקיהו ראש גלות אטאל אללה בקאה ואצפא לאלחאל ופאכרא ומאדחא    ופשטה המלחמה אל שרף ליד שביליה באביב שנת תתי""ה (1055), והיה שם מן הרשם המכריע, שכבר נודע ונתפרסם. והופיע, יוקירהו האל, ממנה, ויצאו מלפניו ספרים ואגרות אל המזרח. וכתב אל מר רב יצחק יחזקיהו ראש גלות, יאריך האל השארתו, מתאר את המצב ומפאר ומשבח   נגלית ישרה בלי צניף ומצנפת, ודבר צדקה למול פנים, כטוטפת,    אין על אמת סות, ואין היום נכונה על / לחיה צעיפי אשר לא־כן מעלפת    חיים לנפשי בדרך פיד, ולו אראה / אברת תמותה עלי דרכי מעופפת,    אפנה לפני, ורבוא ממשנאים מול / פני חרבות מלטשות מנופפת,    אישים יאוו ימי מתק – ויום מתקו / לי בו רגבים לנפשי כאכל נפת.    סבי, תמותה, והקיפי סביבי – מ־/סת אל בחיים שאוניך מחלפת.    נהדר מכשף באין חוזה, אבל במעון / נביא – הנמצא אשר הודר מכשפת?    ייראו גברים, ולא גבר, בקול יגער / אם גור, והיא מבלי מגע מנגפת    בינות צלעי נדיבה, בעלות קטב / רחפו הררים – והיא בם לא מרחפת    מתת – לשוע, ותחבולות – לשר, ולרב – / משפט, ואמץ – לאריה שב מאלפת,    פה לה כחרב ביום דבר, ויום מפעל / בקרב בלב לוחמים תעש כמחלפת,    תראה נבלה – ותנוס, אך ביום תראה / לוחם ונותן אזי עושה ועודפת.    משה שאל בעדה יום נס, ויום אמר – / אהרן, ויום שיר חזה מרים מתופפת,    אלה אבותי אשר נחלו לבבי גד־/לה, על גדלת כסיל רבה ונוספת,    אלו יצוו זבול – עשה פרי, או א־/רץ אז, כעב עורפה על עב ונוטפת.    לי מעשים נפלאו מכל ומעלות, כל / נפש מאוה להגיעם, ונכספת,    יכבד שניר מנשא שיאי, ואלו עב / עמסה זממי – אזי נפלה במדחפת,    ארכב עלי במתי מות אלי חיי / עולם, ואלך אלי עדן עלי תפת,    ובאש חללים באפי מר, וריח ר־/קח יעלה – צחנת עגלה בתוך רפת    באתי באחרית ימי עולם, אבל דרכי / דרך קדומים אשר חזו בני יפת.    האחרי לבנו ימים קוצותי, / אחר היות שערי שחר כמו זפת,    אדרש לבנה בשנים ופנים, לה / רקה אדמה, שחרת ראש ומחלפת?    הבי, כבודה ובת מלך פנימה, ג־/ליון וקסת, דיו מזה ודולפת,    כי יש בנפשי לשלח לחזקיה / מלכי מגלה, בספירים מעלפת,    כי יש בנפשי לכתב אל נסיך עדה / זכה אשר היא עלי ראש כל לאם צפת    מלך – ביפיו, ותורתו כתורת בן־ / עמרם, פריצים מבערת ושורפת,    מי יחזהו – כבר חזה אמונה עם / צדק ויחס ודין ודת מאספת,    אורו כאור הלבנה על כנף שחר, / לכן מציצה כמו שחר ונשקפת –    כי נעזרתי במלחמת, כפארה יום / הידד, בהגר דמי שרים, מסעפת,    באנו בקרבה – ועין מות מצפה אל / עיני קהלות להשמידם, ושוזפת,    קמנו במורא, למשמעו לבב צרים / נחלץ, וחרב במראיתה משספת,    וביד חזקה ידועה מלפנים כי / אישים יהירים מצודדת ועורפת.    אראה המלה מקללת ומקצפת / נגד קהלה מחללת כקוצפת    תרדף רבבה לאיש מהם ותפח, אך / מהם באחד אבל רבוא מרדפת.    נכה ונשוב ונכה עוד והיא תעז / פנים, כהעז פני אשה מנאפת,    באה בשפה, שפת גלית תחשב יום / דוד זקנך, ורבואות מחרפת.    המה לשכנם בארצותם כמו גרב / יסור ונחנו עלי גלדם כילפת    לא ימצאו מעלה להם ארוכה, כי / מי זה ירפא אשר חלה בשחפת?    דצנו בישע, עדי נאמר: הדוד יש / בזה וידו מקלעת ונוגפת?    קם על ויסד ברית מלח לבניו את / מלכות אשר עד בלי אור לא מחלפת    לשון אשר תעלה על שבטכם שבט, / או הוד גדולים לבד מכם מצפצפת    תרים ברק עב עלי שמש ותשית על / מלכה ממנה דבר ממשל לנחרפת.    אישים, בעת מחרתם תחזה מפעל / יומם – תקנא במעשהו ומוספת.    לכם מלוכה ולי מופת נבואה, רק / אתם ונחנו בעולם זה כמו מופת,    נהגה בתורה – ואתם המעשים וד־/ברכם בפי כל ופי מצוה מאלפת,    ידכם גבהה בממשלת, כאור שמש / עולה לפלכה בצהרים ותוקפת –    ובפי אני יש דבר תורה אשר מיום / סיני ועד יום אדני לא מסלפת,    אך זאת וזה נקבצו היום לחזקיה, / מלך במשרה ודת יצדק ולא יפת.        הנה לאלי – אשר פעמי בדם צרי / רחץ, ואין פעמי בדם מטנפת    אם ינאמו צוררי כי מעדה רגלי – / הוא יעמידה עלי מישור ומרצפת,    או דברו: מגנו צורו בידנו – / ידו מגנה עלי נפשי וחופפת –    ולראש קהלו זמירה, פז אמריה, / כל שר אשר יקראה יחרד וילפת,    זמרה תסובב נטוית ראש וגרון על / שירים, כמלך גדוד סובב עלי נפת.          ",0,1,1,1,0,0
"   	 	 	     החמה מראש האילנות נסתלקה –  באו ונצא לקראת שבת המלכה.  הנה היא יורדת הקדושה, הברוכה,  ועמה מלאכים צבא שלום ומנוחה.  באי, באי, המלכה!  באי, באי, המלכה!  שלום עליכם, מלאכי השלום!        קבלנו פני שבת ברננה ותפלה,  הביתה נשובה, בלב מלא גילה.  שם ערוך השלחן, הנרות יאירו,  כל פנות הבית יזרחו, יזהירו.  שבת שלום ומברך!  שבת שלום ומברך!  באכם לשלום, מלאכי השלום!        שבי, זכה, עמנו ובזיוך נא אורי  לילה ויום, אחר תעברי.  ואנחנו נכבדך בבגדי חמודות,  בזמירות ותפלות ובשלש סעדות.  ובמנוחה שלמה,  ובמנוחה נעמה –  ברכונו לשלום, מלאכי השלום!        החמה מראש האילנות נסתלקה –  באו ונלוה את שבת המלכה.  צאתך לשלום, הקדושה, הזכה –  דעי, ששת ימים אל שובך נחכה…  כן לשבת הבאה!  כן לשבת הבאה!  צאתכם לשלום, מלאכי השלום!        ",0,1,3,4,0,0
"   	 	 	    על שם אלעזר     ומי חכם אשר עיניו בראשו,    ירז הפך, ולא הפך בסופו.        ",0,1,1,1,0,0
"   	 	 	     וקאל איצא אעזה אללה ואצפא לתלך אלשדאיד וחאמד אללה תעאלי אן וקא וכפא ועאפא ושפי    ואמר עוד, יוקירהו אל, מתאר הצרות ההן ומשבח האל יתעלה על אשר שמר וגונן, והחלים ורפא   שירה       תנומה, בעין מכיר אלהיו – עצלתים, / ושפלות – שתק משיר ליושב בשמים,    ומי שר בעין לבו דרכיו ומתעלם, / לבד מנלוז לבב ונעקש דרכים    ואלם כבד פה, לא כמותי, לטוש גרון / וחך, לא כבד שפה וערל שפתים?    ואם אחריש, אחר שנותו עשה לי אל / יצוה ואבתר לשלש ולשתים!    אדבר במקהלות למאות ורבואות / ואמר בהפרדם לאחד ולשנים:    אני בא כמישאל בכבשן – ולא שרף, / ומטבע כמו יונה ולא מת בלב מים,    וחי – אחרי עברו מהומות עלי נפשי / בצירים ומחלויים כנחל ונחלים,    ולכן לשוני – תף מרנן, ופי – כנור / מנגן, ועל ככה שפתי מצלתים,    מחוות כבוד צורם וחסדו בשיר נכון / כהכון כלי יוצר מישר באבנים    ומושכות ללבות מאזינים, בהקראם / בטורים מכבדים, כמזלג בשנים,    שקולי דברים ועברים, כמו ליל / ויום, יום עלות חרס בטלה ומאזנים    בבאי קרב לא הוא קרב אך שאול עמקה / ונגעי למות או לכבד נחשתים    ועשה אלהים לי עשותו במאה מן / שאונים אשר עברו כמו עב, ומאתים    ולכדי מצדות בשחקים גבוהים, לא / צריכים אלי מנעול ולא אל דלתים    ושוב לוחמי אלי בשלום, כאותי / ולבי, ולא בקרב וגם לא באפים,    ושובי אלי ביתי בשמחה, סביבי מל־/אכי אל וסתרתו, כיעקב במחנים –    אזי בא חלי הפוך וקשה אשר לא בא / כמותו לדוים נאנשים במצרים,    בציר יך עלי צלעי כאויב בלכדו מ־/ערכת לנלחמיו, ולכדו אגפים,    כאב האביד לחי ומחי וכל כחי, / ושלל תקומה מעקבות ופעמים,    אדבר – ואין מבין, ואשור – ולא אכיר, / ואביט אלי עורי – והנה ככירים,    ואעטף ואתגולל בצירי, עדי יגע / שמאל אל מקום ימין וראש אל כרעים    ואקום כפוף קומה כאגמון בתוך מימיו / ואשב כיולדה ביד על חלצים    ואשכב, כמו שכור בלי לב, וממכאוב / עצמי ומחמם, כאוד בין שפתים,    ותכבד בליל מחלתי ואנקתי / כאנקת חלל מואב ביהץ ואגלים,    ויאור – ולא אאמין בבקר וסור ליל, / ויחשך – ולא אבין בערב וערבים,    ולבי בבין זעה לזעה כצף בינות / יאורים שנים נהדפים, ונהרים,    והרופאים באים חרדים ויאמרו כי / מעט הם אשר חיו בכזה שבועים,    ורצים בני ושאר קרובי בעד מרפא, / ואם הם מלאים פיק מנקש לברכים    וגועים בתוגתם ובוכים לרחוק מן / מקומי, ויש גועות ומכות לשדים,    ואם ינאמו בקר: כבר בא אלי דיו / בחליו – בערב יחזוני בכפלים.    סבלתיו ואין לי גוף לבד ממלא עור מן / עצמות, בפה, ולב, ואזן, ועינים,    לזה ניב, וזה רוח אלהים, וזה שמע / יראים, וזה רואה בפניו לחיים,    ועשו ימי תחלוא שנים חדשים בי / אשר יעשו ככה לחולה שנתים,    לבד מן ימי חלשי אשר נאסר בם על / אשורי להלך על אדמה זרתים    והקצו שתי רגלי בתוך אהלי מצאת / לשער, והחלש מקצה לרגלים,    ומשפיל מרום קדקד ומפיל איל כל יד / ומקל דמי נפש, ומכביד כתפים,    והציל יחידתי בעשר, אשר באו / רצופות ברע, שלש פעמים ופעמים:    כאב צד, ונגע בחדר צד, וצאת לח, / וחם גוף, וציר בשתי כליות ומעים,    ורגש בלוח לב ממוגג, וירקון, / ותעב לכל נגר והרוס בשנים,    והדר פני עבדו בחיים מחדשים / אלהים, סביביו הוד והדר וקרנים,    והתיר אגדת חיל ידידו אשר היה / אסור לב־אלי־מחלה ותפוש בידים    אלהים, אשר עונים קדשה מכסים את / פעמים ופנים, לו, מתי שש כנפים,    ומלך, אשר לו יענו כן, חרדים מן / חטאתם ורשעתם, יהודה ואפרים,    מעון כל ונושא כל בתקפו ולא נסמך / במקום וקומה, או במלבוש ונעלים,    ובורא אשר אין לו גבוהה, כנבראים, / ומטה וארבעה עברים, ובינים,    מתכן בזרת את שחקיו, וכל ארץ / בשליש, ושוקל את גבעות במאזנים,    ומסב רקיעיו העגלים עלי ארץ, / כהסב כלי מתוך מחוגה ורחים,    ועל כן בקו עמדה בתוך, בלי ברך / ורגל מקוממת, ובלתי ירכים,    ושם זה לעמת זה, כאורה וחשך, או / כקדם ואחור, או כפנים ושולים,    ושת את ימי אדם טפחות, ימי קץ זה / לנגדו כמו טפח, וקץ זה – טפחים,    ונותן לכל בשר בעתו כפי אכלם, / ונעל לרגליהם, וחגור למתנים,    מחיה נכאים, יום שלישי, ונדכאים, / במצוק, נשאוהו כחול ים ביומים,    ומושך להרג עם ממשך בעבר נ־/הרי כוש וגוי קו־קו וצלצל כנפים,    ומביש עצת מגביר־לשונו, כאומרת: / ‘הלא יחלקו שלל, לאיש רחמתים’,    ואומר: ‘היצילכם אלהים – ואיה נא / אלהי חמת, איה אלהי ספרוים?’    ופוצה עניי עם בצרה כמבכירה, / אשר בא, ולא נפל, ילודה באבנים,    וסר מארב על בית חברו, ולא נפתה / באשה, והיא זמה כגמר בדבלים,    ומכל עוון חטאת, אשר יום פנות זכים / לקבל שכר צדקם מאחז עקבים,    ממלא לפי זכים כצדקם, ומשביע / לזדים וזדונים כרשעם בחפנים,    ועובר עלי פשע לעובר עלי פשע / אנשים, וארך אף למאריך באפים,    ומודד לכף רשע ברשעו סאה בסאה / וגומל בחיק צדיק לעמר בסאתים,    ופודה למעריצו, כמותי, ובל יפדה / לעריץ מנגח כבעל קרנים    אנשא בשירתי מנשא כבודי מן / שאולה, ואשא לו לבבי בכפים,    בשירה אשר תנעם במלים, ותישר על / לבב כל נבוני לב, ותיטב באזנים,    וילכו אנשים בה לחמת ושערים / ושנער, ותגיע לארץ מרתים,    ותקרא, בלי גרון, בגפי מרום קרת, / ותלך למרחקים בלי שוק ורגלים,    ואשח לאל השח כאבי, עדי אגע / לארץ ועד אדביק לקדקד באפסים    זכרתיו – ורב חסדו בשבעים מתקנים / שקלתים ולו אוכל זכרתים באלפים    ואולם אמלא מחסורם בתחנונות / ורנות בערב־יום ובקר וצהרים,    ואקום ואשתחוה לפניו בנום אישים, / ואכרע עלי ברכי ואקד לאפים.         ",0,1,1,1,0,0
"   	 	 	    סבבני גל-הצור /      סבבני גל-הצור, מעקשי סלעים, סעיפים,    כל-מקשה אפר קר, חשילי ורד-כפור;    שן פוגשה שן וצור, הנוקבים ליל ואור,    וכמכתב אלהים על ערפלי-זיו מכסיפים.        שור: הערפל זע! תלתלים-סיעת-רעיפים    מתרפקים על כל-שן ומגשרים על-פי בור,    כנלאה אשר נח ומפגר לחזר.    ממעמקים בא קול נשר, צוחת גריפים.        מה-פרא ומה עז, מריע ובזרוע!…    ומלא אותו קול הככר וכל-הגיא,    כאומר: הסכת, שמע! נקפאו מבלי נוע.        הארן שבהר, ננסי האשכרוע.    האלם, שמע, ודם! על-מרחב זה החי    מטרטר ובא קול – הקול קול אדני!…       1920       ",0,1,3,4,0,1
   	 	 	    והיונים מבכות / ר' שלמה אבן-גבירול       והיונים מבכות בסעפות / ודמעתן לבכיתי ערופות    שחרחרות צהבות ואדמות / כאלו בבדלחים רצופות    ועיניהן כגזרי הפנינים / ורגליהן כרגלי החרופות.        ,0,1,1,1,0,0
   	 	 	    [אדון יצרו אסיר יוצרו וקונו] / ר'        אדון יצרו אסיר יוצרו וקונו    ואין רצון ללבו רק רצונו    אשר לבש במצרים מעיל הוד    ונשמע עד ספרד פעמנו    ורקח מרקחי תורה בצוען    והריחו בשנער קנמונו    והתיחד ומודעיו בדעו    והתפרד ורעו רעיונו    וידו גללה אבן גדולה    אשר על פי באר וישק צאנו    והשיק את נכאתו מנכתה    והריק את מעונו ממעונו    ועץ דעת ועץ חיים נטועים    בתוך לבו ופרים על לשונו    אמור לדור ואל ידאג בעודו    ויסיר מלבבו עצבונו    היפחד ועדינו שר צבאו    ועורר את חניתו תחכמונו    ולמה יחרד העם לים סוף    והמטה ביד משה גאונו.        ,0,1,1,1,0,1
   	 	 	    והו אלקאיל פי דםّ אלזמאן [והוא אמר בגנות הזמן]   ולב נבוב ותושיה סתומה / וגוף נראה ונפש נעלמה  וארץ שחריה ימצאו רע / ולא ששון לאדם באדמה  ועבד יהרג היום אדניו / ושפחה יסרה מלכה ואמה  ובן יקום עלי אביו ואמו / וכן הבת באביה ואמה  ידידי ראתה עיני בתבל / אשר הטוב בעיני כל מהומה  ימי חיי אנוש ישא עמלים / וישא אחריתו גוש ורמה  ותשב האדמה לאדמה / ותעל הנשמה לנשמה.        ,0,1,1,1,0,0
"   	 	 	     ואומר לעופות פח, היש פח לוכד  עונות וחטאות עניתיו שפלות  ומה-פח לחיי איש אשר ממית את–  בעליו והוא פרשו עניתיו סכלות  ומה-פח לכל-נעם אשר טובו בו  בני איש בעולמם עניתיו עצלות  ומה-פח אשר ישפיל לראש ולעין  ויקשור ליד ולפה עניתיו דלות  ומה-פח מאבד את-כבוד נכבדים  ושולל יקר-פנים עניתיו קלות  ומה-פח לחברה להשיבה מצה  עניתיו בהצמד אחי הוללות  ומה-פח למתרחק פרושה  .. אלי ישוב עניתיו גלות.        ",0,1,1,1,0,0
   	 	 	    החתימה: שלם בן יוסף     נפש יחידה איך לסוד אל תצפני / עורי יחידתי ולמה תישני:    שאלי נות שלום וחברי עם בני / חכמה ותושיה ואז תבחני:    לקראת פני צורך בתום התפארי / תחסי בצל האל וגם תתלונני:    מרום שחקים עד שפלים תמשכי / שפע אלהיך ובו תתעדני:    בחרי לדרך טוב ואל תשטי אלי / דרך בני עולה ובו תתיגני:    נחת ומנוח לעצמך בקשי / בחרי לעץ חיים ובו השעני:    יושר פעליך למול אל תערכי / חכמת בני דעת יחידתי קני:    ונות הדר מלך וחשמלי מרום / יהיה מכון שבתך מקום הוד תזמני:    סביב ירוצון מלאכי רום אהבה / שם מחנות ארבע ושמה אופני:    פצים בדברי שיר לנוכח יוצרם / יגדל וישתבח שמו צור כונני:        ,0,1,2,2,0,0
   	 	 	    הייטב לך / ר'        הייטב לך עמיתך אחרי מכ-    רך את-אהבתו לצמיתת    ואיך תמחול כתובתה גרושה    לאיש נתן בידה גט כריתות.        ,0,1,1,1,0,0
"   	 	 	    תם נפדת אלגזאה אלי אלכוס מן עמל אשביליה פי אלכריף אלכאין מן שנת תתיו וגרי פיהא נחו מא גרי פי אלגזאה אלמתקדמה אלדכר וכאן צדורה אידה אללה מנהא וקד אעתזם עלי מראגעה מר רב דניאל ראש הישיבה אדאם אללה עזה פכתב אליה במא וקע הנאך ומדת ופכר בקולה   אחר כך פשטה המלחמה עד בוס במחוז שביליה בסתו משנת תתי""ו (1056), וקרה בה כמו מה שקרה במלחמה שנזכרה קדם, והיתה הופעתו ממנה, יחזקהו האל (כמנצח), והחליט לפנות אל מר דניאל ראש הישיבה, יתמיד האל את כבודו, וכתב לו על מה שקרה שם ושבח ופאר בשירו    תהלה       אם תבך עין גולה, אשר דלפה / מנוד, ויעל את נדוד על שפה –    ילון עלי נפשו אשר בחרה לו / לשום במרחק פעמו נדחפה.    אלי, ערץ מנוד אשר לרצונו / נדד, כנוצת עוף ברום נדפה,    ובסבכי לביא ישלח ידו / תמיד להוציא שה אשר נטרפה.    חפץ רכב על במתי בן עיש – / ירכב לחפצו במתי מגפה.    מה איש בחכו אין צרי ותעלה, / או אין בידו מעלה ותנופה?    אם כל משוש הלב בהכבד – אל / תהיה כבת צונה בבוז ערפה,    נפשך תבלע לך בבטן שחת, / או תאחיז ידך בקרני סופה    אם אין לך נוס מאשר נגזר על / ראשך – רדה ים או בציה עופה    ונהג ולך בנתיב תלאות, עד כי / תשיג מלוכה או תהי לגדופה.    עצל, ראה דרכי והשתומם, כי / נוד תר לנפשי את אשר נכספה,    ויעמידני בהיכלי ענג, / עמדי חסר ענג בארץ עיפה.    לו יחזני נח, והוא רש, ידע / במה ימיני הוד והון אספה.    מריב ביגע ואופה סלת / פיו יאכיל סלת אשר לו אפה.    שלו, היתנבל מרדף משרה / מבוס בדם רגל אשר נגפה?    מי טהרו יולדיו, התוריד אותו / פעם, בדרך מעלה, טנפה?    שימה שמואל על שמאלי ותנה / משה עלי ראשי, כמו טוטפה    או ציץ, ואחר כן תדבר כי בי / דפי אשר נגלה לעין צופה.    מהם, ומיתר אבותי, עמדה / ארץ עלי קו, אחרי סלפה.    ראשים אשר יקיף עלי שבטם חוט / חסד ויחס נעלה, בתקופה,    המה אשר הרפו הבלים חזקו / ויחזיקו לב צדקה רפה.    אחי בני אבי, עליכם יקום / עולם ומלתכם בעם אל חפה,    אמרו לשואל בעבור דניאל: / ים הוא אשר רחב ואין לו שפה,    ים הוא – ולא מרו נטפיו, ותהום / נצב במתכנת – ולא רופפה.    לו פה, בעת לעז חכמים, פצח, / לו יד, בעתות מחסור העדיפה,    חולף, לרדף שוא חדל, כי מיום / שרה – רמיה באמת החלפה,    דוד ילדהו, וצדק אמן / אותו, ודת מפי כרוב אלפה,    אוהב לצפצף טוב ולא יכחש / בזה במה שתאהב צפצפה,    טל הוא בחם היום, ושמש – יום קר, / ועב בעצר, והדס בעיפה,    ארז תעודה, לא עממו ארז / הקח עלי מים כמו צפצפה,    הבט בדניאל ותחז נשיא, / עמו צדקה ואמת נשקפה,    ושאל למטיף חק תבונה על כל / צמא לחקתה אשר אספה,    כגביר מלא יד כן ימינו את חק / הדת, לכל רעב לדת, הטריפה    וראה ישיבתו בכסא, שבת / שופט אשר רצה ואפו כפה.    פתח תהלתי אלי דניאל / אפתח, ודלת מהלל אגיפה.  ארים תהלתי למרים ראשי / כיום עלי צרים אשר רדפה    נחנו אשר השח אלהים בנו / רבים וגבורים כילדי רפה,    באנו אלי ארצם אשר דמתה אל / עדן לפנים – ותהי לשרפה,    קמנו בקצף ונשוה גפן / שמה, ושמנו עץ־פרי לקצפה.  מי יתנני נא כבעלי כנף / או בעלי אברה ולו אעופה    אל בית אלהים לחזות בן־דוד, / יפה אשר נבחר למשרה יפה,    ודבר פעלת אל אחוה לו, כי / רמה, וכי עלי בטוב הקיפה.    שרי, בחסדך, בעדי כל היום / לאל תחנתך כטל הרעיפה,    אולי יקבל שועך עלי כי / יקר, ולא יכה אשר הוא רפא,    אולי, אשר הציל פעמים מפי / אריה, למענך לא יהי לטרפה!         ",0,1,1,1,0,0
"   	 	 	     חרבות תקועות בכסת,  תחתיה אין איש.      מתנועעת עריסה  מעצמה,  בה ילד מת.      כל אלף שנה  באה זקנה מארץ גזרה,  מביטה אחת בחלון  והולכה.     וינה, 25.3.1921       ",0,1,3,4,0,0
"   	 	 	       השירה! את – מקלט מחיים ללבבי.    לך תמיד לב נדכה ונענה אביא,    כי דוקר האור של החיים כמחט –    ונעימים לי אורך וצלך גם יחד:    אם שמש־צהרים היכלך תזריח –    לי אורך מצערי ואבלי יניח;    וכי בין־השמשות אפלולית בו שרויה –    גם ספק האפלולית לי חמודה ורצויה…    מנוחה ללב במקדשך, ונעים    להקשיב אל משק השרפים הדאים –    ממזבח־ארגמן אל מזבח־ארגמן    למשוררי דור־דור, שם נפשותם ודמן –    וגחלים בפיהם, להדליק האורות    בנשמות הבאים בית־תפלת־הדורות…    ומרפא ללבי למצוא פנת־בדידות    להציב בה מזבחי חרש, ביחידות:    ובאשי – גחלתי, ששרפי לי הביא –    שם תעלה עולת־לבבי, שיר־כאבי;    ודמעותי תטפנה, לאל קרבן־תפלה, –    ונפשי מטהרה מאירה כבתחלה.   1918.       ",0,1,3,4,0,0
"   	 	 	    להמשורר הצעיר, הסופר המהיר  השר שיר ה' בלשון נכר       עלה נבל אנכי – אתה ציץ פרח,    יבש כחרש כחי – אתה מלא לח;    יומי יפנה לערב, זמתי נתקו –    בך חזון ונער נפגשו נשקו.        הא לך קמץ עלים! הפך בם כי בם שמתי    את כל חלומותי בימי חלדי חלמתי,    ובעת גם חלדי זה לחלם עבר יהי    הן אתה לחלם במקומי אז תהי.        רוח שיר אדני פעם תפעמך    ובלבך תוקד אש אהבת עמך,    ושפתו בשפתך אם אמנם איננה    כל בנות שירך לשברנו תהימנה;        ושברנו גדול כים, אין גבול לקרץ,    נאקתנו עולה מקצות כל הארץ;    בין כל עם ולשון נרדפנו, ענינו,    ובלשון כל עם ישמע בכינו.        הרם אפוא קולך קול חוצב להבות,    הכה הכנור וירעשו הלבבות!    אם יכל לא נוכל לעזר לצרה –    נקל חלינו בהאנחנו מרה.        שירה שיריך למשנאינו בלשונם,    ספר להם ענינו, ספר את זדונם;    מה-נטיף לעברים? הם ענים ידעו!    נטיף לעמים – יחרדו, ישמעו!!       שוואלאווא (הסמוכה לפ""ב) ט“ו תמוז תרמ”ד.       ",0,1,3,3,0,0
"   	 	 	     ותפוח, אמת, אל לא בראו / לבד ענג למריח ונושק:  חשבתיהו – בשור ירק ואדם / קבוצים בו – פני חשוק וחושק.          ",0,1,1,1,0,0
"   	 	 	     יחידה, שחרי האל וספיו    וכקטרת תני שירך באפיו    הלוא אם תרדפי הבלי זמנך    ותאמרי כי אמת הם כל כשפיו    ותזלי אחריו לילך ויומך.    ותערב לך תנומה מנשפיו    דעי כי אין בידיך מאומה    אבל עץ יבשו מחר ענפיו    היי לפני אלהיך ומלכך    אשר באת לחסות תחת כנפיו    שמו יגדל ויתקדש בפי כל    אשר נשמת אלוה חי באפיו.         ",0,1,1,1,0,1
   	 	 	    / ר'    חפץ לדעה אם לאיש על חברו  יתר ואם שוו בטובה וחובה  יתר לאיש נמצא עלי-איש בחכמת  לבב וביראה ונפש נדיבה.          ,0,1,1,1,0,0
"   	 	 	     נצרפתי בכור של הספקות,  בן שלשים אני כבן ששים;  לי אמן ותם של תינוקות  לי מינות עם בינת הישישים.    ושבע ביום אחד אשתנה  ושבע אשתנה בלילות;  וחליפות אחכה למענה  על קשיות וספקות ושאלות.    וכסדרו בא בקר וערב  וכסדרם העתים משתנים;  נשמתי לבדה תסרב  לה‏שלים עם מהלך הזמנים.    ראיתי בכל הרמוניה  וסדר על פני האדמה;  רק נפשי הסדר מפריעה –  אין שווי המשקל לנשמה.        ",0,1,3,4,0,1
"   	 	 	    וקאל פי תעזיה אלנאס לה ענה  ואמר על התנחומים שנחמוהו האנשים עליו     התנחומים תדבר על לבבי –  /   ואיכה אחריו נחם ושבר?    ואיך לי אחרי יצחק תבונה   /   וחיים אחרי שמתיו בקבר?    שעו מני ואל תרבו דברים,   /   ועזבוני ועמדו לי לעבר,    והאיצו ופגעו לי בתנין    /   אשר שכל – ויהיה לי לחבר,    ואמרו לו יקונן ואקונן –    /   ותראו מי במר שיח יגבר.    חברי, אל תדמו איד לאידי   /  ולא שברי, במות יצחק, לשבר!         ",0,1,1,1,0,0
"   	 	 	    שני העורבים (אגדה שוטלנדית) /      השכם בבקר, כחלוף חשכת ליל,    עורב אל עורב קורא בחיל:    –""עורב, הוי, עורב, אי נאכל היום!    הנשוט בגיא או בכרכי הים,    נעוף היערה, אם נערק ציה,    נחדר בשיחים או הרה נמריאה?""        עונה העורב לעורב בקול:    –נעוף ביהודה אל מדבר החול.    ציון נשורה: על מרומי ההר    גוסס המשורר, חלל חרב-צר:    זרמת דם חם עוד מלבו נגרת,    תפרץ גם תאדים את אבני-ההרס,    עוד בת-הצחוק עלי שפתיו מרחפת,    חרב-הצר חול ואבק עוטפת,        נעוף, נשבה על כתף האיש,    עיניו הגדולות ננקרה-נא חיש,    נמרט תלתליו השחורים הדקים,    נליט בם את אפרחינו הרכים.    בשערות זקנו המסלסל, הרך,    נרפדה קנינו הרעועים בסבך.        ערשו מה קרה בין חצץ ורגב!    סער כי יחלף, כזעם סופת-נגב,    למראשותיו אך סרפד הגיא;    יישן, בל יראה בבכות עלמה לו…    סביב לעצמותיו – רק סיעות-צפרים,    אך ילל-שועל, אך דלוג עפרים.       אודיסה 1896       ",0,1,3,4,0,1
"   	 	 	    ידידים נחמדים / ר'   ישועה       ידידים נחמדים, ראיתים נצמדים,    ולשתות נועדים, ואין מהם פורד.    שאלוני המשל ודמה נא חברת    אהובים אם לבך באהבתם חרד.    והכוס עת יעל ביד איש יאמר לו:    לבוש בגדי שמחה וסות יגון הורד.    עניתים: הם ידמו עצי גן אלהים,    ובת גפן תוכם כמו נהר יורד.    הנהר מעדן, אשר יצא תמיד    להשקות את הגן ומשם יפרד.        ",0,1,2,2,0,0
"   	 	 	     התרנגלת הדוגרת,  לא כל שכן זו, שלא דגרה,  מקרקרת ומשגרת  לכל אשת חיל או עוזרת  מכתב ארך או רק אגרת  (כי לפום צערא אגרא):  אני מאד ומאד טורחת,  לשמחת התרנגל,  להטיל ביצים לכל משפחת  ובביצה עברית לדגל,  אך את, אהה לי, מזלזלת  בביצתי היום ותמול,  ביצה שלוקה או מגלגלת  תאכלי רק מתוצרת חו""ל.  אל תפרי עצתי  ואל תקעקעי ביצתי,  זעקתי מר בתל־אביב  עכשו אזעק בירושלים:  ישוב עברי, ישוב חביב  אסף ביצי מלא חפנים.  כי יהי מה יהי הפסק של פיל,  ואם יימין התרנגל ואם ישמאיל –  ביצים הרי תמיד אטיל  לכל זרם, מעמד וגיל  ובכל קפה, וחנות מכלת  תואילו לביצתי לשאל –  כך תקרקר כל תרנגלת  וכך יקרא כל תרנגל.     הארץ, 28.4.1937       ",0,1,3,4,0,1
"   	 	 	     את בין עצי עדן הדס פרח    ובכוכבי שחק כסיל זרח    שלח לך האל צרור ממר-דרור    ממעשיו, לא מעשה רקח    יונה אשר יום קננה בין ההדס    גנב הדס ריחה ונתן ריח    אל תשאלה עמה עלות שמש כמו    לא שאלה עמך עלות ירח.         ",0,1,1,1,0,1
"   	 	 	       עצמותי, הה, יתגוללו / כי צרותי יתבוללו    ותבונותי במזמותי / לולי השר, אשתוללו    ומידעי משכו לבי / ומנוחתי עת אזלו    על כן אבכה, גם דמעותי / לילה ויום לא יחדלו    אם סגר אל שערי פלול ־ / שערי דמעה לא ננעלו    כי צוקותי ומגורותי / עלי רבו ויגדלו ־    כרבות חסדי שר על עמי / שטובותיו לי נכפלו    יקר ונדיב לבב, יתן / חייו ־ ובטרם ישאלו    ובנות ימים על כל שואל / מתת ידו לא משלו    שמחת פניו ושחוק פיהו / עם נדבותיו בו הללו    ובני עמו בטוב יורם / ובדרך לא יכשלו    סרו גולים ממקדשים / ימיו אמרו כי לא גלו    מי בעמים ירום לבו / אם מפניו לא יחילו    הנה השיר יגיד חסדו / בתיו למאוד בו יגילו    פצחו רנה לאדוניהם / ובחמלתו לא ישלו.        ",0,1,1,1,0,0
"   	 	 	     היום ידעך בעטרתי  יכביד הזהב על מצחי,  שולי מעילי ישטפו על פני מעלות השיש.  מה יהמה הים בפאר יגון הערב.    בת לילה שקטי לבוא  שבי לרגלי על לבנת השיש,  ישא הרוח שערך,  ושערך הן שחור.  הנה גאו המים –  שבי שקטה  עד אמר קומי רני.     ויניציה תר""ע       ",0,1,3,4,0,1
"   	 	 	     אל גדר דחויה, אפרת-פנים    רבת-הכנעה לגורל    נדחקים בסך עליזים קבצנים    בלבוש סביון וחרדל.        על עירם כלונסאות, על מלבן של סכה    על עצה אכולת רמה,    הגפן שולחת יד ארכה    לאחז לאחז    לעלות לעלות ויהי מה!        והכל כה מכר, כה מסיח אל לב    כאלו שם כאלו אז, אות באות    ופתאם חגיגת אדר.    מה היה? ועל מה הדמעות.        זה כמעט באביב, זה אביב בכרך    זה דומה לאביב אות באות    ופתאם וירד והפריד המסך    עלמה חגיגת אדר    מה היה? ועל מה הדמעות?          ",1,1,3,4,0,1
"   	 	 	    יביטו ממעל כוכבים /      יביטו ממעל כוכבים    ויספרו בלט לירח:    מה ידכה, ישוח, יתאבל,    על מה זה האיש יאנח?        –נדכיתי מסעיפים עודוני,    שחותי, כי כבד הסבל    ועל נעורי – ללא חמדה חלפו –    על אלה קראתי לאבל.        ",0,1,3,4,0,1
"   	 	 	     נומה, גלם, נום, בן נעים!  שור לראי – בראי שני טלאים;  יגעה אחד, גם אחיהו  ישא קול, והקטן לי הוא!  שקץ, שקץ, שתק ודם  מצעקתך כל היום.      נא הרגע, בן-טפוחים!  כעת מחר – מטר תפוחים,  מחרתים – שקלי-קדש,  ביצי-פז – כעבר החדש;  ושדי יצחק, ושמי-דק  יתפוצצון מן הצחוק.      ובידיך, ידי מאשרים,  תקח, תזרע מן הגזרים,  והאדמה תעדה אורה,  ונאספנה לממגורה!  שקץ זה אין לבו שם  לכזביך עברו ים!      נא כתר לי, שד משחת!  עוד הלילה בשאול-תחת  בשמי-אש ושמי-אשמנים  עוף יגביה פרפר-גנים,  ירד, יכס עיניך, אף  יתפס מקום על האף;      וכנפים ישא מעלה…  וחלמת בחזיון-לילה  שני להבים והם נצמדים,  והיו שאול ורום לאחדים – – –  נם הוא; ואודה על הכל  לאלי, לשמי ולשאול!              ",0,0,3,4,0,0
"   	 	 	     החתולה יושבת ודומם תסתכל  בגורה הקטן, הרך, המתנכל    לכדור־הגומי, הוא הודפו ורודפו,  מגלגלו מנו והלאה וחוטפו.    וככה החתולה לנפשה תדובב:  שחק־נא, גורי, השתעשע, השובב!    מה־מאשרים הם, אלה הפעוטים,  בכדור יסתפקו, בפקעת של חוטים.    הזקנים כי יראום, אף – גם לא ירימום…  אלמלא העכבר ומתנו משעמום!     האבות והבנים.jpg        ",0,1,3,4,0,0
   	 	 	     תם קאל    אחרי כן אמר    אמר נא לאשר אתאו ראותו    וידי שלחוהו באבדו:    בחי אל חי! לעולם לו בלבי     כמו אש-עד אשר אשכב לצדו!         ,0,1,1,1,0,0
"   	 	 	    הזקן /   סיפור1  [א]  השעון שהיה תלוי על גבי הכותל של בית אבא השמיע פעם אחת השעה השלוש-עשרה.  כן, ידידים צעירים, אני אומר ‘השלוש-עשרה’ ואין בדברים האלה משום טעות וליצנות, חלילה, כי אם מעשה שהיה.  השעון, שהיה תלוי על גבי הכותל של בית אבא, ואשר השמיע פעם אחת השעה השלוש-עשרה, היה שעון עתיק-יומין, שנפל לנו בירושה מאת אב-אבא-זקננו, ולפיכן היו קורין לו בשם ‘זקן’. והיה הזקן מראה השעות והדקים והשניות דיוק גדול, אשר על כן היו באים בני עירנו לכוון על-פיו את השעונים שלהם 2. והיה קול הפעמון שבו נשמע למרחוק:  בם!… בם!… בם!… בם!…  ועניינים רבים בעירנו היו נחתכים על פיו, כמו: מליחת-בשר, הדלקת הנר בערב שבת ובמוצאי שבת, ‘תיקון חצות’, סליחות ועוד ועוד. בקיצור, ה’זקן' שלנו היה למורה לכל העיר, והיה עובד את עבודתו באמת ובאמונה. מימיו לא עמד לנוח אפילו שעה אחת, לא טעם טעם תיקון; יד החרש לא נגעה בו מעולם, חוץ מידי אבי. ואבי, אף-על-פי שלא למד את המלאכה הזאת מעולם, היה בקי על-פה במסיבות כל האופנים והגלגלים למקטן ועד גדול, והיה מבין על-פי דרך הטבע את ‘השכל’ הצפון בהליכתו. מדי שנה בשנה בערב פסח, בערב שבודקין את החמץ, היה אבי מורידו מעל גבי הכותל, והיה נכנס לתוכו בזהירות יתירה, מפשפש וממשמש בבני-מעיו ומנקה את קרביו ביעה או בכנף של תרנגולת, והיה מוציא מתוכו קורי-עכביש וזבובים ויתושים הרבה, שהיו מונחים שם כל אותה השנה פגרים מתים. ואחרי כן היה תולה אותו על גבי הקיר כבראשונה, ופניהם נהרו, כלומר, פני שניהם נהרו: פני ה’זקן' נהרו משום שניקוהו וקשטוהו, ופני אבי היו מאירים מאור פניו של ה’זקן'.  [ב]  ויהי היום ואנחנו, אבי ואמי ואני, בנם היחיד, יושבים שלושתנו יחד אל השולחן ואוכלים לחם הצוהרים. עליכם לדעת, כי בכל פעם שהיה הפעמון של ה’זקן' מכה, אהבתי למנות את השעות, ודווקא בקול. וכן בפעם זו כשהתחיל הפעמון דופק התחלתי מונה: אחת… שתיים… שלוש… ארבע… חמש… שש… שבע… שמונה… תשע… עשר… אחת-עשרה… שתים-עשרה… שלוש-עשרה…  האח! – קראתי בתימהון וקפצתי ממקומי – מה תשמעה אוזני? שלוש-עשרה!?… ואבי, שהיה שקוע באכילה, הוציא את המזלג מבין שיניו והציץ בי ואמר בשחוק קל:  – השעה השלוש-עשרה? אכן בעל חשבון גדול אתה ‘בלי עין-רעה’! השמעת מימיך השעה השלוש-עשרה?  – אבל, אבא, הן באוזני שמעתי שהכה הפעמון שלוש-עשרה פעמים ‘בם’!  –שלוש-עשרה מכות-לחי תקבל מידי בזה הרגע! – גער בי אבי – פתי! השעון איננו יכול להשמיע שלוש-עשרה פעמים ‘בם’!  ואמי, ששמעה את הריב, התערבה גם היא בינינו:  חוששני שצדקו דברי הילד; כמדומני, שגם אני שמעתי הפעם שלוש-עשרה פעמים ‘בם’.  אם גם את שמעת שלוש-עשרה פעמים ‘בם’, אז אין כל ספק! – אמר לה אבי בדרך הלצה.  אחר ברכת המזון קם אבי על רגליו וניגש אל ה’זקן', עלה על גבי ספסל ונגע באצבעו באחד מן הגלגלים, והפעמון התחיל מפעם, ואנחנו שלושתנו עומדים ומניעים בראשינו:  – אחת… שתיים… שלוש… ארבע… חמש… שש… שבע… שמונה… תשע… עשר… אחת-עשרה… שתים-עשרה… שלוש-עשרה…  – כן! שלוש-עשרה! – אמר אבי במר נפשו וירד מן הספסל והציץ בפני שנינו בעיניים מפיקות תימהון ושיממון, כאיש אשר שמע פתאום והנה דברים יוצאים מן הכותל, או הארץ מתחת אומרת שירה.  אז עלה שנית על הספסל ונגע באצבעו בגלגל הסובב, והפעמון השמיע עוד פעם שלוש-עשרה.  נתקלקל ה’זקן'! – אמר לנו אבי בדאבון נפש. ואחרי כן עמד שקוע במחשבות של עצב.  פתחה אמי ואמרה לו:  – מדוע פניך רעים כאילו היית אובד עצות, חס ושלום? הורד את ה’זקן' מעל הקיר ותקנו כיד ה' הטובה עליך.  – אפשר שיש טעם בדבריך – ענה אותה אבי, ויעש כן.  כל אותו היום ישב אבי על האובניים וחיקר ותיכן תקנות הרבה והזיע מאוד, וה’זקן' שב לאיתנו.  [ג]  ויהי בחצי הלילה, ואנחנו עומדים שלושתנו אצל הקיר, מביטים איש בפני רעהו ומונים את דפיקותיו של ה’זקן'.  שתים-עשרה פעמים! לא פחות ולא יותר!  – היודע אנוכי אפוא את המלאכה הזאת? – שאל אותנו אבי בגאון, ושמחה גלויה מרחפת על פניו.  – הלא זה דברי תמיד – ענתה אמי – כי איש חיל אתה. אבל זה קשה לי: מדוע שונה קולו, שהיה עד כה זך ומצלצל ומושך את הלב, ועתה הוא מנחר ומחלחל ‘חיל-חיל-חיל’?…  – טעות היא בידך! – אמר לה אבי. ולמחרת כשהיה הפעמון מפעם, הקשיב אבי לקול דפיקתו ולא יכול לבלי להודות שה’זקן' מנחר באמת… כי כבר נשמע בקולו איזה עצב מר כבקולו של בעל-תפילה זקן וחלש. מיום ליום ומרגע לרגע התחיל ה’זקן' משפיל את קולו; המטוטלת התחילה לנוע בתנועות לא-יפות ולהתנהג בכבדות, כאותו הזקן החולה, שרגלו האחרת כבר נגררת אחריו על-כורחה.  ראה אבי שה’זקן' מכין את עצמו לנוח ולישון שנת עולמים, והתחיל לחפש תחבולות. לסוף בא לידי מסקנה שלא במכונה האשם, אלא במשקלות בלבד, מפני שכובדן נתמעט מרוב ימים; לפיכך תלה בהן גם העלי ותחי רוח ה’זקן', והמטוטלת ‘שינסה את מותניה’ כגיבור לרוץ אורח, ופני אבי צוהלים.  [ד]  לא ארכו הימים וה’זקן' התחיל מתרשל במלאכתו עוד יותר מבתחילה, והמטוטלת אינה הולכת עוד בדרך הישר; פעם היא מתנועעת לצד זה ופעם לצד אחר, ובכל פעם נשמע כקול שיעול: ‘קחי… קחי…’ – קול קורע לב ומעורר חמלה וגועל-נפש גם יחד. קשה היה לראות את זה שרגעיו האחרונים הולכים וקרבים, ואבי גם הוא כצל התהלך.  כרופא מומחה שמפקיר את עצמו בשביל החולה המסוכן להצילו מרדת שחת, כך היה מפקיר אבי את עצמו והקדיש את כל כוחותיו ואת ידיעתו הרבה לרפא את ה’זקן' החולה הזה. הוא היה אומר:  – מעט משקולת! מעט משקולת! – והתחיל מוסיף עליו משא וכובד; בראשונה תלה בו מחבת ברזל, אחרי כן צפחת נחושת, ולאחרונה מקטיב של ברזל.  – אכן יש רוח חיים בקרב ה’זקן' הזה וחייו תלויים במשקולת – היה אבי אומר אל נפשו, והלך והוסיף עליו עוד כיס מלא עפר, ולבנים שתיים, ואבן אחת. – ויהי היום ויבוא האסון.  [ה]  הדבר היה בליל ערב שבת קודש אחר הסעודה הראשונה. אחרי הדגים המפולפלים עם החרדל 3החריף, ואחרי המרק החם עם האיטריות והפרפראות וברכת-המזון, הגישה לנו בריינה הטבחה מלוא חופניים זרעוני דלעת מעל גבי הכירה. ודודתי מרת ינטל, אחותה הצעירה של אמי, אשה שחורה ונאווה 4, היושבת אתנו תחת כיפת גג אחד, נכנסה אצלנו לקדם פנינו ב’שבתא טבא' ולטעום מזרעוני הדלעת שלנו, ואגב אורחא לשמוע ולהשמיע ‘חדשות’, ולדבר קצת דברים בטלים על דבר הדייגים והדגים, על הנשים השאננות והעניות המנוולות, על האמות החורגות ובנותיהן וכלותיהן ועוד ועוד.  הנרות כלים ומעשנים וצלם מטפס ועולה ברטט על גבי הקירות. הזרעונים משמיעים איוושה קלה כשהם נקלפים, מניקרת הקיר מצרצר הצרצר בתוך האפלה. בני-הבית משיחים ומספרים סיפורים ומעשיות שהיו ושלא היו מעולם; ויותר מכולם תרבה שיחה דודתי ינטל המדברת וחוזרת על דבריה.  – השמעתם חדשה? הנה זה מקרוב קרה אסון סמוך לעירנו, קרה זה מקרוב… שודדי ליל התנפלו על אכסניה אחת התנפלו… שם מתגוררים יהודים עשירים מתגוררים שם… והשודדים שהתנפלו עליהם בלילה התנפלו… והרגו את כל בני הבית הרגו… איש ואשה ושבעה ילדים, ואפילו תינוק אחד, שהיה מוטל בעריסה, שחטו ולא חמלו… ורק שפחה אחת שהיתה ישנה על גבי התנור שכחו הרוצחים את השפחה… וכאשר שמעה השפחה קול אנקת החללים צנחה מעל גבי התנור ותרא – והנה בעל-הבית מתגולל בדמו, מפרפר בין החיים והמוות, ואשתו, בעלת-הבית, מוטלת גם היא על גבי הקרקע היא מוטלת, מתבוססת בדמיה… ראתה השפחה ותתחלחל השפחה ותנס על נפשה, ותמהר השפחה אל העיר לפרסם את דבר הרצח. צעקה הנערה: 'קומו יהודים!… הנה גנבים! רצחנים! גזלנים! עורו! התעוררו! –  ככה מספרת דודתי ינטל מעשה נורא, וקולה הולך וחזק, ואנחנו יושבים ומקשיבים לדבריה, והתמונה הנוראה והמעציבה הזאת כמו חיה לנגד עינינו, והנרות הולכים וכבים זה אחר זה וצלם מתגבר, והצרצר מצרצר. והנה פתאום קול-רעש גדול אדיר וחזק!  טרח – טררררח – דין – בם – דין – דין!!!… – ואחרי הרעש דומיה נוראה.  [ו]  דימינו שנפל הגג על ראשינו, או מוט התמוטטה הארץ תחתינו, ולכן ישבנו רגעים אחדים על מקומותינו כנטועים במסמרות והסתכלנו איש בפני רעהו בלי אומר ודברים. אחר כך התחלתי לצעוק בקול מר:  הוי, אמי!… אמי!…  ואמי, ששמעה את נאקתי, חיבקתני בזרועותיה והרימה את קולה גם היא:  אויה לי!… חושך ואפלה!… רעם הלמני!… אהיה כפרתך, בני ובר-בטני!…  שמע אבי את צעקתה של אמי וצווח:  פתיה! מדוע את צועקת?…  ודודתי ינטל פתחה את פיה גם היא ואמרה:  – ראו-נא, כולם צועקים כולם!… למה הנכם צועקים למה?… מה ראיתם, מה?… חומסים, רוצחים ראיתם, או שודדי לילה?… או דליקה נפלה עליכם? שריפה?  שמעה בריינה הטבחה את המלים הללו ותבוא מן המטבח ותקרא בחרדה:  – איה השריפה? איה האש? איה?…  קמה דודתי ינטל וגערה בה:  – גשי הלאה לכל הרוחות, אשה פתיה אין לב!… המעט לנו צרותינו? מי שלח אחרייך?… לכי לך אל המטבח, יהודיה משוגעת, והאלמי שם… ריבונו של עולם! יהי רצון שיהיו כל חלומותי, שחלמתי הלילה וכל הלילות, על ראש שונאינו אמן סלה!… השמעתם מימיכם? אנשים צועקים?… מה המה צועקים מה? הלא תבושו! הלא תיכלמו!… הדבר פשוט מאוד! הביטו וראו: הנה ה’זקן' שלכם, שתליתם עליו כל כלי הבית, נפל מעל הכותל נפל ונשבר!… חידוש גדול! נסו-נא ותלו על עצמכם משא כבד כזה, נסו-נא ותראו אם לא תכרעו תחת משאכם גם אתם? השמעתם מימיכם?…  הסערה קמה לדממה. ואנחנו קמנו ממקומותינו, אחד אחד קרבנו אל ה’זקן' ונתבונן בו ברגשי רחמים, והנה הוא מונח בריסוק איברים. משתטח על גבי הקרקע ופניו למטה, והמטוטלת מונחת בפני עצמה ומלחכת את העפר.  [ז]  – ה’זקן' אבד ואיננו! – אמר אבי באנחה גדולה והשפיל את ראשו – כמה שנים היה הזקן הזה עובד עבודתו באמונה, ועתה?… הנה כן בא הקץ לכל בריה!…  כשראתה אמי שאבי מצטער ניגשה אליו והתחילה לנחמו:  למה תתעצב ככה אל לבך? אפשר שתשוב ותתקנו בלי-נדר אחר השבת?  אהה! – אמר לה אבי בקול עצב ובשחוק מר על שפתיו – המתים לא יחיו עוד לנצח!  ואמי אומרת לו דברי תנחומים:  מאין אנו יודעים, אפשר כך צריך להיות? אולי גזירה היא מן השמים שבזה המקום ובזה  הרגע יבוא קיצו? אפשר שנגזרה שם במרום איזו צרה עלינו או על בננו היחיד, חס ושלום, והיה זה כפרתנו…  ענתה דודתי ינטל בהרימה את כפיה למרום ואמרה בחיפזון גדול כדרכה:  – אמן, ברוך הוא וברוך שמו, אמן! זה כפרתנו, זה חליפתנו, זה תמורתנו; זה ה’זקן' ילך לאבדון ואנחנו נלך לחיים ארוכים וטובים ולשלום…  נשאתי את עיני וראיתי את פני אבי, והם לבנים כסיד, ושתי דמעות יורדות מעיניו על לחייו ונחבאות בתוך זקנו 5. זוהי הפעם הראשונה שראיתי את אבי בוכה.  אז חשבתי בלבי: מדוע אבא בוכה?… גם חפצתי לגשת אליו ולשאול את פיו:  – אבא! למה תבכה?…  אבל ידעתי שזה אינו מן הנימוס, ולפיכך שמתי יד לפה ושתקתי.  אז עליתי על משכבי, וכשכבה הנר האחרון שמתי את פני בכר ובכיתי ובכיתי כל אותו הלילה.       הסיפור נדפס בהמשכים ב‘עולם קטן’, בגליונות מס‘ ט, י משנת תרס""א, עמ’ 410–405, 454–451. השבועון ‘עולם קטן’ יצא לאור בלא ציון תאריכים. קרוב לוודאי שהגליונות ט, י הופיעו באמצע 1901. הטקסט בספר זה מובא על–פי ‘עולם קטן’, בהשמטת ביאורי המלים, שנועדו לקוראים צעירים שהעברית אינה שפת דיבורם. ‘הזקן’ אינו אלא עיבוד וקיצור אגב תרגום של הסיפור בשם ‘דער זייגער’, שהופיע ביידיש ב‘דער יוד’, גיליון מס‘ 19, מיום 10 במאי, 1900. נוסח שני ביידיש מצוי בכתבי שלום–עליכם ביידיש למן ’אלע ווערק‘, וארשה, כרך 2, עמ’ 155–145 (השווה גם ‘אלע ווערק’, ניו–יורק, כרך 8, עמ' 75–63). חלו ב ו שינויים קלים בלבד, פרט לתוספת–הסיום המהותית הבאה: ‘א גאנצע נאכט נאך דעם האבן מי זיך געפלאנטעט זייגערס, עס האט זיך מיר פארגעשטעלט אונדזער אלטער זייגער ליגט אויף דער ערד אנגעטאן אין ווייסע תכריכים. עס האט זיך מיר פארגעשטעלט אז דער זייגער לעבט, נאר אויפן ארט פונעם אומרו ווארפט זיך אהין און צוריק א לאנגע צונג, א צונג פון א מענטשן, און דער זייגער קלינגט ניט, נאר ער קרעכצט, און איטלעכער קרעכץ נעמט ביי מיר צו א שטיק געזונט… און אויפן ציפרבלאט, דארט ווו איך בין געווינט צו זען תמיד דעם 12, דערזע איך מיט א מאל א ציפער 13, טאקע דרייצן – איר מעגט מיר גלייבן אויף נאמנות!…’ ב‘דער יוד’ מסתיים הסיפור באיחוליה של האם, ולא בתגובתו של ה‘אני’ המספר על דמעותיו של אביו. נראה שלמן התרגום של הסיפור לעברית בשנת 1901 נתלבט הרבה המחבר בסיומו. כבר בנוסח העברי הראשון שונה הסיום לעומת הנוסח הראשון ביידיש. יש בו סיום חדש למן ‘זוהי הפעם הראשונה שראיתי את אבי בוכה…’ (השווה להלן בהערה לטקסט. הדברים הקודמים בפרק ז‘ הוחלף בהם הסדר לעומת הנוסח שביידיש. בנוסח העברי נעלמה דמותו של ר’ לייבוש חקרן והושמט מונולוג של הדודה ינטל, שאינם מהותיים לעצם סיפור המעשה. החלוקה לפרקים מופיעה בהדפסה ב‘עולם קטן’ בלבד. הסיפור נכלל ב‘סיפורים ומעשיות’, עמ‘ 51–44. לעומת הנוסח שב’עולם קטן‘ ניכרים בנוסח זה משנת 1904 שינויים סגנוניים, כנראה משל בעלי ’מוריה‘, ח.נ. ביאליק או י.ח. רבניציקי, או משל שניהם גם יחד. ושוב חל שינוי בסיומו של הסיפור. במקום הסיום שצוין למעלה אנו מוצאים בעמ’ 51: זוהי הפעם הראשונה שעיני רואות את אבי בוכה. אבא בוכה!… רציתי לגשת אליו ולשאול את פיו: אבא! בוכה אתה?! אבל התאפקתי ושתקתי. בדומיה עליתי על משכבי וכשכלתה הנשימה האחרונה של הנר האחרון כבשתי את פני בכר ובכיתי ובכיתי‘. יש מקום לסברה שגם שינוי זה הוא משל שלום–עליכם. אך אין בכך כל ביטחון. הנוסח העברי השלישי של הסיפור מצוי בתוך כרך ה’כתבים‘, עמ’ 149–143. בהערה המקדימה את הכרך נזכרים שלושה ‘סיפורים קטנים’ שראו אור קודם לכן ב‘מוריה ו’באים עכשיו בכרך זה בהוספות ותיקונים מצד המתרגם [י.ד. ברקוביץ] על–פי הנוסחאות החדשות והמתוקנות של גוף כתבי המחבר‘. ’הזקן‘ הוא ללא ספק אחד משלושת סיפורים אלה. אומנם ברקוביץ השתמש בנוסחאותיו הקודמות של הסיפור בלבושו העברי, אך החזיר בו את המונולוג של הדודה ינטל לפי הנוסח ביידיש, שלא היה בנוסחאות הקודמות. עם זאת שמר המתרגם על נוסח הסיום שב’סיפורים ומעשיות‘ בשינויי–לשון קלים. נוסח זה משנת תרע""ג כלול ב’כתבי שלום–עליכם‘, כרך 8, עמ’ קלז–קמח.  ↩    כאן מופיע בנוסח ביידיש הסיפור על ר' לייבוש החקרן (השווה למעלה).  ↩    ביידיש כאן ‘כריין’ – חזרת.  ↩    על הדודה ינטל בנוסח ביידיש: '…די מומע יענטל, א שווארץ–חנוודיק ווייבל אן ציין, וואס דער מאן האט זי אוועקגעווארפן און אוועקגעלאזט זיך צום רבין שוין היפשע עטלעכט יאר…: מיד לאחר תיאור זה בא בנוסח ביידיש המונולוג של הדודה, שהושמט כאן. ניכר שבעיבוד הסיפור לעברית השתדל שלום–עליכם להתאימו לקוראים הצעירים.  ↩    על חילופי–הנוסחאות בסיומו של הסיפור, מכאן ואילך, השווה למעלה בהערות המקדימות.  ↩           ",0,1,3,4,0,0
   	 	 	     אבוי לאיש אשר נעור    ולא ראה נתיבתו    ואשרי איש אשר יישן    ועינים בלבתו.          ,0,1,1,1,0,0
   	 	 	     לאנשי לבבות / בני מחשבות / בידם נעמות / למחית ברואים  ועיני שעפים / עתידות מצפים / ואסר זמנים / בלי פה מניאים  ודעות כמראות / ראות הפליאות / ועצות כמראות / וחזיון נביאים  ישורון עצמות / וסוד תעלומות / והמה במסגר / פגרים כלאים  ומה טוב נפשים / במצער אנשים / במחנות קדשים / ואל על קראים [5]  כעצם שחקים / וזהר ברקים / עלי עש עמסים / וכימה נשאים  ולולי יצועים / בלבות לדעים / אזי גברו מ-/ גברים לבאים  ויצר ישיחם / ושכל יריחם / עדי נבדלו מ-/ עירי פראים  ויש בעלמים / מסכל חכמים / וצעיר לימים / מבאר פלאים  ובקרב מליצים / ללחם חלוצים / להפיל נפילים / ולחלש רפאים [10]  כגורי נמרים / בילדי שעירים / ושאגת כפירים / בעדרי טלאים  לאחור משיבים / עלמים ושבים / ואתם באתות / אמת מחטיאים  וכמה ישישים / כגבה ברושים / גדלות מבקשים / והם אך נכאים  תמונת גברים / תבונת עירים / ודעות גמולים / וגשמי מריאים  מתי הוד ומדות / צניפים ומדות / ומסיג אבוסים / ועול בריאים [15]  ומפת פתיות / שבעים וסכלות / ומיין כסילות / ימותם סבואים  ומהם אלפים / אבל כאלפים / עלי מאבוסים / בכל טוב מלאים  גבהות ישיחון / ויום ריב יריחון / להשכל יבאון / בתוך מחבאים  ופצחים במדבר / כרוח במדבר / ואך לא לחבר / כרוח שפאים  ומשל לפנים / הכי הון עונים / מסתר ועשר / מכסה חטאים [20]  קחו לי מספר / בפי עט וספר / לצפצף בשפר / כעוף בין ענפים  לכתב אמרים / לשכני עברים / בספיר ספרים / בנפך מלאים  לאחים נפוצים / בלבי קבוצים / צפוים בעיני / זממי ונראים  ובין בעריהם / יבלו ימיהם / בהבל כגרים / וגרי כלאים  היו נא נכנים / לשלחן אמונים / וגשו רעבים / והוי כל צמאים [25]  לרות אמרים / כנוזלי שעירים / בגני כפרים / וירק דשאים  כנפת לפיות / ועל חם כליות / כפג בציות / ומלקוש נשיאים  ולעות יעפים / דברים כצופים / וקר מי עדנים / ולא מי גבאים  ואל ים מזמות / משלים וחכמות / וגביש וראמות / בחופו מצואים  במימי מצולות / פניני תהלות / ומר ואהלום / נבכיו מקיאים [30]  לברים כצופים / ורוש לחנפים / ועשר לחפים / וחסר משנאים  ומכל עבריו / עצי מר לאריו / וטרפי אמיריו / תרופת חלאים  נגידי אמרים / לעברים והגרים / כאלים לעמקי / שפתות ותאים  ולקח לרוגנים / וצחות לשונים / ועצה ואמצה / לשרי צבאים  פרדי לשנות / לאסף תבונות / וחמאת אמרות / לחמדת נשיאים [35]  לחרש באבו / בגן אל מסבו / וכל עץ אשר בו / הדרו מקנאים  מגבר חילים / בפי עט ומלים / ולו עז שחלים / וחן הצבאים  ולשון תשובב / מליצות לנובב / נפשים תשובב / ותחכים פתאים  קרסים למעניו / בני רעיוניו / בללאות אמריו / בלי יד מביאים  באזני כסילים / נתנם עגילים / ועל צורוני / לבנה חלאים  ובידי חסדים / נאמיו צמידים / וחייו בחיי/ בני עש תלואים  והנה ילדים / להקיץ עתידים / ישני עפרות / ועורר רפאים  ונשאים בפיהם / ולא על ידיהם / גדלת אביהם / עדי גוי שבאים  וכוכבי אמרות / להאיר והורות / אנשים במסגר / אפלה יראים.         ,0,1,1,1,0,0
"   	 	 	     איש היה בעיר במולדת,    אלמוני שמו;    ומחלת הדור הנודדת –    היא דבקה גם בו.    במקום אין יקר לנגודים –    לא ידע כי טוב    רק כבש את הדברים הצמודים,    ויתרם עזב.    כי זה גבול הרוח ואמתה,    והס מעבר;    והוא עורר והרגיז ופתה    מעבר לסגור.    ורז מאסוהו משיגים    כריק ללב רם,    ומה שהותירו לסיגים    נבוני כל עם:    שם פחד ורחב ועשה –    כצבוע הלז    המגרם כל עצם נמאסה    משד טורף עז.    וידל האיש עד-מהרה    במחלה הזאת;    ויפן לעם עם המארה    ויחל לשגות.    וירא נשמת אמה שלמה    בעוית הוה מר,    בנגלות ובנסתרות אימה    וביפיה מכבר.    ויען, ולשונו קללה    את צדקת הלאם:    ראיתי בה ריר הזוללה –    ואמחה עד-תם.    וצרה ויגון לאמה    בימים ההם,    ושועת פניה חתומה    כבכי בפני אם.    ותעבר הדבה המבישה    ותך בעם רב;    אך צדקת העם המחרישה    עוד דברה תצו.        ",0,1,3,4,0,1
"   	 	 	    א   באביב חלמתי חלום האהבה.    בקיץ, בהיות כל העולם שבע,    לשוא היה לבי את לבך תובע    בערבי תעלומה ובלילות התאוה.    הכל גדל, פרח בעולם ופרה,    אך מאומה לא גדל בלבבך למעני.    ויבא הסתו – והחלום עזבני,    רק חוטיו הצחרים עוד צפים בנהרה.   ב   לא, לא צר לי על מתנת לבבי הגדולה,    אהבת נעורי, שכה בעיניך נקלה,    שבשחוק על שפתיך דחית ובזית לה,    למתנת לבבי הנעלה, –    לי רק צר על החלום, אשר חלם לבבי:    אותו יחלם האדם רק פעם בחייו,    בעודו תמים עם נפשו, ומזהיר ושוחק    עוד טל בקר על כל מאוייו.   1904       ",0,1,3,4,0,1
"   	 	 	    א. רשות למגן   בקר אקד ואשתחוה בפחד,  אעיר כבודי לזמר אחד:  אולי בקהל נכבדות תחד  ברן יחד / כוכבי בקר.    בקר באתי במיטב הגיוני,  בדרכי השכל הדרכתי רעיוני;  בדת אל דבקתי – ויאורו עיני,  נפשי ליי / משמרים לבקר.    בקר גלה נוראים גבוהים,  גלגלי קדשך, לשומם נוגהים.  גאל בת ממך זממיה רוהים,  יעזרה אלהים / לפנות בקר.    בקר דמינו חסדך, כי דמינו,  דל כבודנו וכהמות ים המינו;  דכאונו צרים ובעיניהם נדמינו –  וחכינו / עד אור הבקר.    בקר היה זרוע נצבת על משמר,  השמה בן אמתה ועליה יתמרמר,  הסירה מגבירה ולילה בלב מר  תאמר: / מי יתן בקר!    בקר וערב דומיה נעצבה  ושנואה היתה אחר נאהבה  ובתוך לבאים לוהטים שכבה –  ויתעללו בה / כל הלילה עד הבקר.    בקר זמן שנת בוא גאולי,  זכר עומד על אובל אולי:  'זהר יד יהוה היתה עלי  ויאמר אלי: / עד ערב בקר.'    בקר חסדך צוה והותר  חבלך, ועד זרוח אורך יסתר  חץ אויב שנון; ואם לא לו תעתר –  איש אל יותר / ממנו עד בקר.    בקר טובך עלי יראה,  טרח גלות לשאת אלאה;  טעמי מועדי סתמו כל נבאי  ומראה / הערב והבקר.    בקר ישמע קול ארזים ישבר,  ישח הרב וצעיר יגבר;  ישאל: מתי אראה מה אשבר?  ואדבר/ אל העם בבקר.    בקר, כדברי אל חי בלי ממר,  כל הנבראים בידיו כחמר;  כאשר החל כן יהי גומר –  אמר שמר: / אתא בקר!    'בקר למעני, נדחה, תשובי  לעירך, ומקום אהלך הרחיבי!  לכן עד יעבר זעם חבי,  שכבי / עד הבקר!'    בקר, מלכי, אשאלה שאלה  ממך: להשקות כוס התרעלה  מתים יענוני במחשכי אפלה,  ונעלה / הענן בבקר.    בקר נפלאות תפליא, ויבשר  נכאה כקדם בצאתו ממאסר:  נעימות האכלתו ודבר לא חסר –  בערב בשר / ולחם בבקר.    בקר שברה לישעך בת תמהה,  שונאותיה מדברות גבהה גבהה:  'סוררה, מה תקוי – ועינך כהה,  והנה בלהה / בטרם בקר?'    בקר עלי חשך, והייתי  עבד נמכר, ביד צר כליתי;  עצמותי ישבר וכארי דמיתי –  שויתי / עד בקר.    בקר פלאו יגלה קדושי,  פדותי יקרא ואצא חפשי;  פוצי מיומים יחיני – ורם ראשי  ביום השלישי / בהית הבקר.    בקר צופים התנבאו עליכם,  צו לצו היה דברם לכם  צדק לבקש, כי דבקתם בהבליכם  וחסדכם / כענן בקר.    בקר קרב, ולא יבשו קויי-  קשט אמרי אמת שלוחי אל אהיה!  קום, דודי, ולב נרדם תחיה  והיה / נכון לבקר!    בקר רצונך לבקש אחמד,  רגע אספה אם כפעלי תמד.  ראה נכספת דרכיך ללמד  ותבוא ותעמוד / מאז הבקר.    בקר שנתי הנדותי מעיני,  שחרתיך ותמיד זכרך לפני.  שלמתי שפתי פרים ורנני –  עלות ליי, / עלות לבקר.    בקר תסלח למודה כי עצב,  תזכר ברית צור ממנו חצב.  תביט התיצבי והעם הנעצב  נצב / עליך מן בקר.    בקר אשחרך, אל כליות חוקר,  בקר באתי בהיכלך לבקר.  בקר רצני, הרחיקני מדבר שקר!  יי, בקר / תשמע קולי!    ככתוב: יי בקר תשמע וכו‘. ונא’ להגיד בבקר חסדך וכו‘. ונא’ אחת שאלתי וכו‘. ונא’ נכספה וגם כלתה וכו‘. ונא’ שבענו בבקר חסדך וכו‘. ונא’ לאדם מערכי לב וכו'.     ב. פזמון   יי, רצה נא מחמד הלולי  והגיון לבי לפניך, יי צורי וגאלי –  יי, בקר תשמע קולי!    אהבת קדמונים וברית ראשונים  באהבתך זכר נא לדלים ואביונים;  גולל רחמיך על אבות ובנים,  דלם מתוך מענים,  יה צורי וגאלי!    יי, רצה נא עומד לנגדך  זוחל מדינך ומעז פחדיך  ומתחרט לרשעו נגדך וצדך;  שא נא, סלח נא כגדל חסדך,  ולי אני עבדך  הפק משאלי!    ככתוב: יי בקר תשמע קולי בקר אערך לך ואצפה.     ג. מגן   אמונת השרש באמירו עונה,  בחבלי צדקתו יתמך עדנה,  גדל טובו שפתי תענינה –  הנה נא / הואלתי לדבר.    דרכי השכל אוילים לא ידעו,  השכילם – ועינות חכמה נבעו,  ולאנשי דורו קרא: 'מה תבעו?  שמעו / כי נגידים אדבר!    זה העולם קנהו קונה,  חשבוהו כבית והוא כבונה,  טבו מעשיו ופלאו לא ימנה –  הנה / לא ידעתי דבר.    יוצר הנו – ואנחנו כחמר!'  ככלותו להוכיח ענו בני ממר:  'לנו כזאת עוד אל תאמר,  השמר / לך מדבר!'    מליץ ענה: ‘הרפו ממני!’  נאם: 'חלילה לי למרד בעושני!  סגוד לבול עץ מה יועילני?  אני / אל שדי אדבר!'    עריץ תפשו להמיתו לפני  פקידיו, אולי אל דברו יפנה;  צוה אגור על זאת מענה:  באזני / כסיל אל תדבר!    קמים באור כשד השליכוהו יחד,  ראו כבודו בסודם-אל-תחד;  שלח אלהים, להבטיחו בל יפחד,  אחד / קדוש מדבר:    'תמתך ראיתי; יען נסית  אור עולם, וצדקו לא כסית –  נעימיך ירביון, כי בי חסית  ועשית / כל אשר אדבר!'    ידיד השיב דברה נודעה:  'אמונת אל הבינותי ובחקיו אשעה,  בעוד רוחי מוסרו לא אפרעה,  אשמעה/ מה ידבר!'    'רוץ אחרי ומצותי – שמרם,  הבדל מחברת אלילים ואל תגורם!'  מגורי אביו עזב ויגערם,  טרם / כלה לדבר.    חסדיו תזכר לבניו, בהביאם  זבחי לבבות נשברים על חטאם;  קבל רנתם היום, בנשאם  קול רם, בקראם / בפרשת ‘וידבר’.     כ’רוג'   אמץ בן רצוי הגלה  מארצו; בהקריבו רני מלה  אליך, יבקש רצונך הנפלא –  כי לאלהים מגני ארץ, מאד נעלה.     ד. מחיה   אלמד ארחות אלהי יום יום,  בריו ינסה – וימציאם פדיום.  גלגל יספר הוד אל איום,  יום ליום / יביע אמר.    דברי אבי לספר יקרים,  הורה נכוחות ודבר מישרים  וחכמתו העירה נפשות נבערים –  בפתחי שערים / בעיר אמריה תאמר.    זמם אל לנסותו ביחידו כלולו:  ‘חמודך – קחהו!’ – לקח והלך לו.  טפסרי מרום נדברו במפעלו  ובהיכלו / כלו אמר.    יחיד, בשאלו אב – השיבו: ‘הנני!’  כאשר עקדו – לא אמר: עזבני!  'לעולה תעלני ובחזקה תקשרני,  הלהרגני / אתה אמר!'    מאכלת אחז – לשחוט יחידו –  נזהר ממרום לבל ישלח ידו;  שמח בשמעו – ויגל כבודו –  את קול אד-/ ני אמר:    'עקב יראתך ארבה צאצאי  פריך, והיה יום זה גאה!'  צהל ויקרא שם המקום הנראה:  יי יראה, / אשר יאמר.    קשטו יחזק מעודי רגלים,  רחקו מאכל ומשתה וסוך ושרת ונעלים;  שובם, ולנשאר מלוקחי כפלים –  בירושלם / קדוש יאמר.    תאבתי לישע אל לראות בכבודו.  אדונים זולתו בעלוני לנגדו;  נאמתי: האפס – ואם קצרה ידו –  לנצח חסדו, / גמר אמר?    ישרת אבי שמתי לפני –  אולי אהבתו תכס על עוני.  בגואלי אבטח, יקרא פדיוני,  אדני / יתן אמר:    'רעיתי, החרישי! קרוב קצך!  הכי גואלך חי ימלא חפצך!  מרודה לא יקרא לך, כי ירצך,  ולארצך / לא יאמר.'    חרבה תושיב; יורדת פלאים  זבחים תזבח לעיני כל נבראים.  קוים יגיעו – ויראו פלאים  העם הקוראים: / ‘ויאמר’.    ככתוב: ויאמר יי אל משה דבר אל אהרן אחיך ואל יבא וכו‘. ונא’ ויהי אחר הדברים האלה וכו‘. ונא’ ויאמר קח את בנך וכו‘. ונא ויקרא מלאך יי וכו’. ונא' ויאמר בי נשבעתי וכו‘. ונא’ אשר כרת וכו‘. ונא’ ויעמידה ליעקב וכו'.     כ’רוג'   אל ביתך רצתי הלום מכלם  בזכרי רבי מעותי; אולם  יקוו רחמיך נבראי עולם –  ואתה מחיה את כלם!     ה. משלש   אמון יוכח – ודרכו תמימה;  בפעל חכם לב אין לחקר: למה,  גזרתו מעין כל חי נעלמה –  והחכמה / מאין תבוא?    דברי איש תם בלב משכיל נטועים,  הזהירו אביו: 'נצור חקי הנעים  ומכנענים לא תקח רעית שעשעים –  בארח רשעים / אל תבא!    זרעך ירב אל – עליך תגמולוהי,  חסה בו וימיר בהלולים נהי!'  טהור פגע באדמת-קדש-היא –  ויהי / השמש לבוא.    'ידעתי עתה מקום מנוחתי,  כאשר נצב סלם לעמתי.  לאל אעטף לשמור חיתי  ושועתי / לפניו תבוא.'    משם הלך ברבי יגוניו –  נעימות אחרי כן ראו עיניו –  שברו על אל שם בתם רעיוניו –  כי לא לפניו / חנף יבוא.    על ברחו רדפו ראש עם שוטני:  'פרצתיך, לולא שרתי ברעיוני  צור הוכיחני, ולקחת בני  מנעני יי / מבוא.'    קם אחיו וארב לו בשיבתו,  רכושו חצה לרב מהומתו;  שוע: 'הצילני מיד אח וחברתו,  כי ירא אנכי אתו, / פן יבוא!    תלבשת ישע שמת מדך,  אם על בנים אל אכה לנגדך!  במקלי עברתי – ותברך עבדך,  ואני ברב חסדך / אבוא!'    רחם למענו עם קיר יגשש,  הנמשל לעור באפלה ימשש;  משיחו אחר נדחיו לקושש,  בשש / רכבו לבוא.    ברית אב-חלצתו תזכר, לרגלו  ניניו תחלץ ותקרב גואלו.  עונים איש לרעו: אם יתמהמה שילה –  חכה לו, / כי בא יבא!    זוחלים הבטחת, בך יתום ירחם.  רוח נשברה יביאון תחת זבחם –  אליהם תשעה בשפכם שיחם,  בפתחם / ‘בזאת יבא’.    ככתוב: בזאת יבא אהרן וכו‘. ונא’ ויברח יעקב שדה ארם וכו‘. ונא’ וישר אל מלאך ויוכל וכו‘. ונא’ מתהלך בתמו צדיק וכו‘. ונא’ רבות רעות צדיק וכו‘. ונא’ ואתה קדוש יושב תהלות ישראל.     ו. פזמון   אפס גאון עזי ואין כהן וחוזה  ואעל נפשי לעולה ביום זה,    ודמי תחת דם אשר המכפר יזה –  לב נשבר ונדכה, אלהים, לא תבזה.    בת כאור ברה, / במחשכים סגורה,  נפשה לה מרה – / כי רוח אל סרה  מעמה, וערה / יסוד מקדש נורא;  ומכל תפארה / תפלה נשארה –  זבחי אלהים רוח נשברה,  כי לא תחפץ זבח בגלות החל הזה.    רומה, אל, וגליל- / שחקיך יהי פליל,  עד יחלף כליל / מתבל שם האליל!  והבא בן חכליל / לעם צרוף בעליל,  ויחלל בחליל / בשובו אל הר גליל –  אז תחפץ זבחי צדק, עולה וכליל,  ושבותנו בשובך עין בעין נחזה.     ז. מסתג’אב   ובכן קרוב יי לנשברי לב.    אפיל תחנתי לפניך, / אולי אמצא חן בעיניך,  ותהיינה קשובות אזניך, / לאדם מערכי לב.  באמונה, אבי, עניתני, / על עברי חק צויתני,  במקל אף הכיתני / ושבט לגו חסר לב.  רחש לבי, ורעיוני רוהים: / אם ירדתי ממעלת גבוהים –  מגני על אלהים / מושיע ישרי לב.  הן כמעט קט כליתי / כי לקאת מדבר דמיתי,  ככוס חרבות הייתי, / כיונה פותה אין לב,  מגדל שברי אמרתי: / מארץ חיים נגזרתי,  לאויב לצמיתת נמכרתי, / נשכחתי כמת מלב.  חזק ידי נדהמים / והחיה לבות נרדמים!  כלם לישנים נדמים – / ואין איש שם על לב.  זכר בשפלותי וגאלתני / וקנני לעבד עולם ונחלתני,  על אשר יחלתני – / תוחלת ממשכה מחלה לב!  קבל שועת נדכאים / בעלות השחר באים –  ויהיו לערב יוצאים / שמחים וטובי לב.     ח. תוכחה   אין מלה בלשוני / מפני כבד זדוני;  בנבראיך מי אני, / כי תבקש לעוני?  אי מזה באת, יחידה, / ואן תלכי בלי צידה?  ותחליפי חי במת, / ותאמרי לא נטמאת.  ביני בעודך שכבר / נזהרת, כי בדין דבר  שפתים אך למחסור – / הרב עם שדי יסור?  ראי, כל חמדת תבל – / ראשה וסופה הבל,  ולעמל אין בינה; / ועתה השמרי נא!  הגויות – כשמלות / באור היום מגוללות,  ובלילה, עת מנוחה, / נבלתם כסוחה.  ממרום שלחת – / מקומך איך שכחת?  בטרם יבוא עתך / שובי אל גברתך!  עורי לרצות תומך / ובאשר תשחי ירימך,  במשלך ביצר נשא / שתים רעות עשה:  זנח מקור חייהו, / והלך אחרי תהו –  ואחריו לבך איך סר? / והוא ימות באין מוסר!  רחקי ממך סלף – / ואל יתן לך, חלף  שבתך בקרב אובדים, / מהלכים בין העמדים.  אבי, אל תהדפני, / בנוד הגו אספני,  ואם בחטאי כשלתי – / לך, יי, הוחלתי!     ט. מסתג’אב   ובכן קרבת אלהים לי טוב.    אחרי שובי נחמתי / ולשאת פני נכלמתי,  אכן בך התנחמתי / ואקוה שמך כי טוב.  בדרך עדותיך ששתי / ובפח חטאתי נתפשתי,  וממך – אליך נסתי, / ערב עבדך לטוב!  גדול עוני מנשא / ולבי – על יצרי חמסו,  למען ידע וישכיל עשה, / יתיצב על דרך לא טוב.  דום ליי והתחולל לו, / נלכד במוקש מעלו,  ובידי אדם להיטיב פעלו, / גם יי יתן הטוב.  הבינו, פתאים, ערמה / ובינו האחרונות במזמה,  אדריככם בדרך חכמה – / טעמו וראו כי טוב!  ומודה ועזב – ירחם! / ודבקים בעשרם ונצחם –  היוכלו לפדות רוחם? / קנה חכמה מה טוב!  זכרו זאת והתאששו, / חטאי תבל נוקשו,  וערומי חסד – התבוששו! / שמעו שמוע אלי ואכלו טוב!  חלקי יי, אמרה נפשי, / אכף כאגמון ראשי;  יתהוללו בי יורשי קדשי, / ישטמוני תחת רדפי טוב.  טוב ויחיל ודומם / לישועתך, עד תרומם  ותואיל להושיב הר שמם – / ודבר בעתו מה טוב.  יראה אל עבדיך פעלך! / נושאים נפשותם אליך –  שברם ומבטחם עליך; / רבים אמרים: מי יראנו טוב?  כל מצותיך אמונה – / ומרכב משרש ותמונה  ילאה להשיג התכונה; / משכיל על דבר ימצא טוב.  לך אני, הושיעני / מיד אויב ירועני!  ברחשו בהבלו אולי יתעני, / רחש לבי דבר טוב.  מי לא יראך, מלך הגוים? / ודבריך יאירון פתאים!  מי האיש החפץ חיים, / אהב ימים לראות טוב.  נצר לשונך מרע / ולפני בוראך אל תגרע  שיחה, ומוסר אל תפרע, / סור מרע ועשה טוב!  סומך יי לכל הנפלים / ומחיה רוח שפלים  ופני קוויו לא יכלים / ודרשי יי לא יחסרו כל טוב.  עושה משפט לעשוקים / פארני בחקים צדיקים,  מנפת צופים מתוקים – / אכל, בני, דבש כי טוב!  פודה יי נפש עבדיו, / תהלה הוא לכל חסידיו,  ענג בדשנו מרודיו / ונפש רעבה מלא טוב.  צדק ומשפט מכון כסאך, / נעלמת ועין לא תראך –  ותודיע ביד נביאיך / אי זה דרך הטוב.  קרבה אל נפשי גאלה / וכסא כבוד תנחילה,  לדעת בנתיבות שכלה / מאוס ברע ובחור בטוב.  רוצה יי את יראיו, / משלים לידידו מה יתאו,  יחזקו ידי נכאיו / כי יי דבר טוב.  שיתה, יי, מורא / למכחשיך וגדלך ירא,  ובשם קורא-לך תקרא, / כי תקדמנו ברכות טוב.  תמך אשרי במעגלותיך, / ואשר השמעתי מתהלותיך –  קבל כקרבן בהיכלותיך, / הנה שמע מזבח טוב.    אמרי האזינה, יי, / בערכי רני הגיוני,  מחה כעב פשעי וזדוני, / כל תשא עון וקח טוב!          ",0,1,1,1,0,0
"   	 	 	       הכניסיני תחת כנפך,    והיי לי אם ואחות,    ויהי חיקך מקלט ראשי,    קן-תפלותי הנדחות.      ובעת רחמים, בין-השמשות,    שחי ואגל לך סוד יסורי:    אומרים, יש בעולם נעורים –    היכן נעורי?        ועוד רז אחד לך אתודה:    נפשי נשרפה בלהבה;    אומרים, אהבה יש בעולם –    מה-זאת אהבה?        הכוכבים רמו אותי,    היה חלום – אך גם הוא עבר;    עתה אין לי כלום בעולם –    אין לי דבר.        הכניסיני תחת כנפך,    והיי לי אם ואחות,    ויהי חיקך מקלט ראשי,    קן-תפלותי הנדחות.       י“ב אדר, תרס”ה.       ",0,1,3,4,0,0
"   	 	 	     (משירי היינע)    במחזה עיני רואה    איש קטן ונכה רגלים;    לבושו ציץ לעינים,    מתוכו תציץ צואה!    פגול האיש פנימה;    לבריות רוע הפנים    מיפה, יחדש נושנים,    פתגמו חף מפנימה!    “ומי זה האיש?” שאלתי    לאדוני, אל החלום;    ויענני: ""קרב הלום,    וראה הפלא פעלתי!    ""אהובתך, רבת החן,    לחיק מנול זה מובלה!""    לאלפים מלאכי חבלה    לדבק עונים “אמן!”        ",0,1,3,4,0,0
"   	 	 	    ורת ͘ אה איצ ͘ א לרבינו האיי גאון זצו""קל [וקונן על רבינו האיי גאון]  È — — — / È — — — / È — — / / È — — — /È — — — / È — —   בכו עמי וחגרו שק וחבל    ושברו כל כלי כנור ונבל    לרב האיי אדוננו אשר מת,    פליטה נשארה לנו בתבל.    למי נבכה וננוד בתחלה    ועל מי נעשה מספד ואבל?    הלארון אשר נגנז בציון –    ואם לזה אשר נגנז בבבל?   (1038)       ",0,1,1,1,0,0
"   	 	 	    (הבדלה)   מתי יבשר / בביאת נגידי    אליהו / הגלעדי?    איחל לישעי / בוא יום בשורה,    ובבוא רעי / שיר אעירה,    ובהפגיעי / בו, אשירה    נא לידידי / שירת דודי.    בארצות ערי / נפשי יגעה,    ירשו ערי / זדי רשעה,    שמעו צרי / אין לי תשועה –    ואתה, יי, / מגן בעדי.    רודים וצרים / תוסיף ליסר    ויגון בחירים / בישעך הסר,    ועל ההרים / רגלי מבשר    החיש, לבשר / כי בא מועדי.    השם רכובו / עבים וחילו,    הבוטחים בו / ישיב לחבלו,    ופתאם יבוא / אל היכלו –    ישמח לבי / ויגל כבודי.    מדכה, מענה / ולבה רועד –    הסר יגונה, / שלח לה סועד,    כי עת לחננה, / כי בא מועד –    אז מקל עז / אקח בידי.        ",0,1,1,1,0,0
   	 	 	         אפכה דמעי / על רב פשעי / חמרמרו מעי / ביום קראי בקול    בחסדך אבטח / כי אתה מבטח / וכפי לך אשטח / בעת ארים קול    גדל פשעי / העבר צור ישעי / וסלח רשעי / בצרחי בקול    דלתך פתח נא / לבן בא לך ברנה / ובשרהו מעונה / חננתיך בזעקך בקול    הקשב תפלה / שוכן מעלה / והסר תהלה / ממבקשיך בקול    וכתב לחיים / עם נבחר מאיים / וידעו גויים / כי חשקת בקול    זכה בדינך / מחלה פניך / וחן על בניך / מקשיבי קול    חוקר עלומים / זכר ברית עולמים / לעם נכלמים / מלהרים קול    טהר נקיה / ביד צר שבויה / והיא הומיה / שואגת לך בקול    יערב שיחה / ויכון שבחה / לחוקר טוחה / בעת תתן קול    כבודך גלה / על עם אלה / והפלא פלא / יום יצרח בקול    לאנה אברח / ועם מי אארח / ולמי אצרח / על כן לך אתן קול    מוחץ ורופא / חבש נא לנספה / מחוץ ונכפה / בלי הרים קול    נהל בחסדך / לעם דל ודך / מלא פחדך / והוא מתחנן בקול    שגב רחומים / והער רחמים / ופדה עגומים / כעגור יצפצפו בקול    עוונם תכבש / וצירם תחבש / ועמך אל יבוש / בעתר בקול    פדה נא עמך / והקם נאמך / והפר זעמך / ממנעימי קול    צדקה תעשה / לעם על נושא / ופשעם תכסה / ובשרם בקול    קבץ פזורה / אים ונורא / וקנא לתורה / נתנה בקול    רפא נא שברה / וחבש מזורה / ויזרח אורה / ורוממה בקול    שעה נא לעם דל / ועוד אל ידל / וכחך יגדל / וחזקהו בקול    תחדש עדיך / לבאים עדיך / אזי אני אודך / בתרועת קול.            ,0,1,1,1,0,0
"   	 	 	    ידעתי לבחון אפסי החדלון / א""נ גנסין  *  א   ידעתי לבחן אפסי החדלון    הנו אחרון זיע כבותי,    ולא ידע איש ולא יחושו,    כשם שלא ידע מהי היותי…        וכנימה לא יפגם העדרי    הרמוניתם של החיים;    לא הם מציאותי חיבו,    ולא עליה התגעגעו שפני-מאויים…       ומבטן יצאתי – לא הוצאתי –    לאויר-העולם חיובי,    ולא יאמר: חזה, נטה קו – לא היה עוד    ויהי מרגש חסרונו בשובי…        בן-אדם! ההבנת מימיך,    היות ולא-הגיד מלה –    מלה עדן בין החיים לא נשמעה    וחוכה לחן-צלילה?..        וידוע לא-ידוע, היות אבן-בהו    ושקעה על-כרחה בבנין;    ולא יהי טעם להיותה,    כשם שאין לחדלה טעם וענין!..       ב   הוי, רחקי!    עם כל חצות ליל-סהר,    שעה שהבריאה למסתורין תהר,    ונתנה הארץ לכרובי-החלום,    אל חלוני התדפקת דם:        ""פתחה! הסכת, רזי לי:    ""לך מלא קמצי יהי,    ""זה שביתי רק עתה מלמעלה,    ""גנבתי לילה….        ""ובידי מה – חזה-מכסיפים    ""רסיסי זיו – עריפים…    ""במדבר ראיתי תעותם,    ""ואירש אותם…        ""אלה זהרורים בני-יום.    ""התם    ""ילדם רק תמול;    ""עוד טרם עבר עליהם על…        ""פתחה! – ועל פתחי-פיך אזרם,    ודבורם לחיוך יערם,    לחיוך לך, רחמי,    “עולמי”…        ואפת…    הוי, רחקי! אל-תקרבי,    מה-כי פקדת נוי?    ארור ליל הורה חיוך שלו,    שלנצח לא יעלב!..        עם רקום ליל רשתו-סוד    אל נפשי תקבעי עוד!    עם רקום ליל – עד תמי    ארקם גם אני סוד-קיומי!..       “השלח” ל""א       ",0,1,3,4,0,0
"   	 	 	     מה רב, אוי, מה רב השממון  בארץ המלאה הפתוחה,  שהכל נתנת היא לנו,  אך־אחת לא־תתן – מנוחה!        שמאומה לא תמנע ממנו,  הכל בשבילנו מכינה –  ותעביד אותנו כחמורים,  תעביד בלי־רחמים וחנינה;        מבלי אשר־תותיר לנפש  אף רגע של־תענוג לפליטה,  לשביע הלב מיגיענו  בדממה בפנה שקטה;        שבת רגע, שום עין, ולברך  על־אחרית יגיע כפים,  שזה שכר כל־נפש עמלה,  שלומת כל־עצבון ידים.        אף מקום נאמן אין לנו  שנקשר בו קשר נפשנו,  שיוכל התערות כאזרח  בו אחד מרגשות לבנו;        שנוכל לתקע בו יתד  חזקה, נאמנה ובטוחה,  ולאמר: אך־זאת המרגעה,  בקשנו – מצאנו מנוחה!        גם־פנים לך לא יאירו,  גם־שלום לך לא יאמרו,  גם־אבני הרחוב, גם־שמים  על־ראשך לך יתנכרו.        וכנטף בים כן נאבדה  ערירים בין אלפי רבבה –  מה רב, הוי, מה רב השממון  בארץ הריקה, הרחבה!       תרנ""ו       ",0,1,3,4,0,0
   	 	 	    כתובת: שלחתי לידידי דון וידאל בן לביא ביום חתונתו     לבי שיר הב לכרוב על גב / במות חכמות רבות רכב  בנעים מעניו ירפא נכאב / וכלביא בין צריו שכב  מיין רקח שיריו שתו / לו נתן אז לבני רכב  עלה שמיו בתהלותיו / עד בין רגליו דרך כוכב          ,0,1,1,2,0,0
"   	 	 	    (קהלת ג' כ""א)   לו אדע כי אמנם אחרי מותנו,    עת כי יתפרד ויהרס חמרנו,    כצפור אל קנה למעוני מעל    מעמק הבכה נפשנו תעל;    כצל תדד תבל ומחשכיה,    שמים חדשים יחזו עיניה…    אור עולם על ראשה יחל לזרח,    ובצל עצי עדן תמצא מנוח    מתלאות אין מספר ומרי עצבת    זו רבת לה שבעה פה בצלמות:    אז פלגי דמעותי לא עוד נזלו    על תקות עלומי כעשן כלו;    אז עקת כל שבר לא עוד נשאתי,    מעמל החיים לי מפלט מצאתי!    חיש מבלי מרך מוסרותי נתקתי    ולארץ מרחקים לנדד הרחקתי! —    כי עיפה נפשי אסיר עני שבת    פה בכלוא חשך ומאורת צלמות,    לראות כל היום אך יגון וכעש    ומצוקות אין קצה תמיד לדעת…    אזי נגעי לבי מהר נשיתי,    על עבים קלים שמימה דאיתי;    כנשר חיש עפתי על כנפי רוח    מבור שאון זה למקור אור זרוח!    למקום גיל עולמים, אהבה וחפש,    למקום ישיש כל לב, תעלז כל נפש. —    מה נעים ארץ מאפליה לזנח,    כל עמל ופגע מהר לשכח,    לדאות כרגע למעון כוכבי בקר,    התענג נצח בנעימות אין חקר!…   **   אך אולי עד עולם מעפרות קבר    נפש אנוש אנוש לא תעל אבר,    ותהתלי בנו הו, תקוה כוזבת,    כבעת-חיינו גם אחר המות?    אולי גם שם למקום ירד גונו    כאבן במצולה תצלל רוחנו,    וביום כי תזנח חשכת ארץ שחת    תמלט מן הפח, תפל בפחת? —    הה, זאת כי אזכר רוחי בי נעכרת,    ומכאב אנוש בת-עיני נגרת;    אנה, הה, ננוס, נתור מפלט לנו,    עת פגעי חלד ירגיזו אותנו?    אן אפוא נחפשה ונבקש עזרתה,    אם סביב אך מחשך, בלהות אימתה! —    הה, מר גורלנו, ילדי עצבת,    כי נקוץ בחיים, נפחד ממות…        ",0,1,3,4,0,1
   	 	 	     גמולה לצר הנח ואם ארכו ימים  אלי-עת אשר כח להרגו בך נמצא  למד מבני עוף השכונים בראש סלע  אשר לא ינועון עד אשר יעלו נוצה.          ,0,1,1,1,0,0
"   	 	 	    (פיוט לפסח)     הוא אלהי הצבאות, / הוא בורא כל בריאות,    הוא מראה נוראות, / הוא עשה נפלאות!    אגדתו באמתו אחזה, / וענות עם עינו חוזה,    והושיע שה רזה / בין פרות בריאות.    בחר בציר פליליה – / אלי שלחו למחיה,    והיאר הפך לדם – והיה / הדם לכם לאת.    רעים נוסרו בצפרדעים, / וכנים וערוב, ודבר המית מקנים,    ובמכת שחין נגועים, / מענים וגבתם מלאת.    הסיר מעל ענמים צלם / וברד וארבה השחית יבולם,    ומאפל גדול סבבו כלם – / וחשכו הראות.    מתו בכורים – ומצרים ראו, / וששו בנים בנפש באו,    וכגעת הקץ לאלפים יצאו – / מספרם שש מאות.        ",0,1,1,1,0,0
"   	 	 	     לילה רד.  עצב רד,  צער בלבבי;  למה זה  שנתך תדד  כמוני, כוכבי?  למה רק אנחנו  עם היקום לא נחנו?  לילה רד,  עצב רד.        ",0,1,3,4,0,1
"   	 	 	       רוח כי תשוב מעבר    המזרח המחויר,    עוף מעוף יגביה אבר,    עץ מול עץ ירכין אמיר.    תט הורדינה זרדיה,    ציץ אל ציץ יתיז טיף־טל.    הבכאים יזרו זרע דמע    על הנחל הנפתל.    בלי שמחה אשור, בלי נה,    כבות כוכבי אשמורותי.    עוד אורגה קרנו של נגה    רשת פז בשמורותי.   לנינגרד, במאסר, תרצ""ה       ",0,1,4,4,0,0
"   	 	 	         הקיצותי כישן לאהבים / ולבי ער, ואם נראה כישן  ודל מאהבה למאד בשרי / כמו דל כל בשר שמן ודשן  וממנה בלבי דולקים, לא / יכבום נחלי צען וגשן ־  לשושן הלחי ושפת חלקות / אשר בה כבדלח בר ־ והוא שן!            ",0,1,1,1,0,0
"   	 	 	    רשות / ר' אברהם אבן-עזרא     אב המון מל בשר יחידו לעבדי    כהלכה אשר בדת מחמדי.    רוץ והמול חמוד לבבך בלב טוב,    הצרי בה והרפואה בחסדי.    העליתי למחלתך ארוכה,    רנני, זמרי עקרת והודי.    משכנות יעקב ארחם ואחן    בעבור דם ברית זקני ודודי.    נר משיחי, חכם גאוני ועזי,    איש חמודות יהי פלוני ידידי.        ",0,1,1,1,0,0
   	 	 	     חברי האכיל שיי לפיהו    אשר מפי ארי הציל ביערי    עלי מה-זה אהי רב בארי לא    ארי טרף שיי כי אם חברי.          ,0,1,1,1,0,0
"   	 	 	       הברק או ברק חרב לטושה / ורעם או שאון כובע נחושה?    הבינני מידעי ואדע / והקיצה לעזרתי וחושה    ואם אין - סמך על לבבי / בתפוח, ורפד באשישה    ויין חלבון אשר דאבון יגרש / ויתן און לכל נפש חלושה    אשר יזכיר, לרב ארך זמנו, / זמן נח ותרשיש ואלישה    והשקני שלשה ועשרה / וחד עשר וארבעים וששה    ואולי בו יהי מרפא ושקוי / ללב דוה ונפש נאנשה    אשר צמאה למודעה ודודה / והנה ברב תאוה יבשה    ונלכדה בחבלי האהבים / כמו צפור אשר בפח יקושה    וישבה מחרוץ גילה חרוצה / וממגרש מנוחתה גרושה    ולבי נהפך מים ונתש / בדמעותי עלי עיני נתישה    וכל לילה אני אשחה בדמעי / ומכעס בכי עיני עששה    וכחולה בחיל אפעה, [כא]לו / לשון אפעה פרשני פרישה    ובכבדי מדורת אש עצומה / ותאוה משאול עזה וקשה    ואשתאה להביט אל דמותך / אשר שמש חצי יומם מבישה    ובעולם שני אורים גדולים / והנם עם תמונתך שלשה    ושבעת כוכבי רום בך שמונה / וארבעה שרשים בך חמשה    ואיך אחריש לפרודך - והנה / תמונתך למול עיני חרושה?    ואמנם כי תהלתך ישנה / ואולם לבקרים היא חדשה    ואיך כיום תירש הידידות / והנה היא בידנו ירשה    ולמה זה בך אחזיק - ותטש / אהבי מבלי פשע נטישה?    והן נפשי לאמה לך, אבל על / מנת שלא תהי לעד חפושה    וחלילה היותך כמסיתים / אשר מכת אסוריהם אנושה    היהיה רום לעולמים כתחת / ואם איש יהיה לעד כאשה?    ואם יכון באף אדם היות מר / כמו דמן אשר יבאיש באישה?    ואיך אהיה חלל כחש וכזב / ולא אדרש דמי דודך דרישה?    ולו תרצה אזי מחצי תרפא / ונשברתי בך תהיה חבושה    ואז אהגה בצדקתך וארחש / תהלתך ימי חיי רחישה.        ",0,1,1,1,0,0
"   	 	 	     אל בדתך האמרתנו, / אהבת עולם אהבתנו.  בעלו זרים עבדיך,  יצעקו: איה חסדיך?  למנאצים שם כבודך  לצמיתות איך מכרתנו, / אחרי מנוף גאלתנו?  רחשו בנים בשבימו:  איך משנאים ילעגו למו?  הלצחק בם יצרתמו?  מלפנים לו הרגתנו, / כי בלא עם החלפתנו.  השפל זדים אשר גאו,  עד מאד גברו ונשאו,  חוננה דלים בך קראו!  אל, בעבדות איך שכחתנו, / אחרי טובות גמלתנו?  מה נבקש עוד בזכרנו  את שבועתך להורינו?  נא זכר חסד נעורינו,  אחריך אז בלכתנו, / כי לבדנו ידעתנו!          ",0,1,1,1,0,0
"   	 	 	    פזמון (ליום הכיפורים)     נאור, מקור חיים, בך נפשי בטוחה,    כי ידך לקרב רחקיך פתוחה –    ויספו ענוים ביי שמחה.    אין מטיב לבדך; ונחנו ידענו    כי לנפשותינו, ולא לך, הרענו –    עמנו אשמים ועמך הסליחה.    בטרם היות נוצר ידעת פעליו,    לאין יהי אם סר צלך מעליו –    הבינהו וילמד עשות דרך נכוחה.    ראשית כל חסד ואחריתו ישר,    בעזרתך ישובון מפרדים כאשר    היו בהולדם, שם בעולם מנוחה.    הסכלתי עשה, כי שאול לי אהבתי;    עד לא אספה, השיבני – ושבתי,    ועל עין עור תהי עינך פקוחה.    מלא הכל כבודך – ואיך תפקד עלומי    קצר ימים, שבע רע, לתולעת ידמה?    בנפשו לא יועיל, אך לשפך שיחה.        ",0,1,1,1,0,0
   	 	 	    ליוסף (אבו אלחגאג) בן לאיר   אל בחלום ליל תשמחי דוה    בקר ונפרע מאשר הלוה    נפשי פדות עפר אשר טרם    בקר מבקר מחית מכוה    לפני צבא שחק חצות ליל    עבר ואל בית אוהבו נלוה        כמעט גזלוהו בני עיש    לולי היותו מבני חוה    דמה לדלותי חלציו ול-    קדרות לבבי שערו השוה    ובאש צלעי עם בכי עיני    מאש ושלג לחיו נקוה    התגנבו עיני ראות עיניו    בלאט עדי ידעו היש תקוה    לרדות דבש מבין בדלחים    תחת שפת שני כמו תקוה    הה עם שנתי עף כרגע ו-    יבש לבבי מאשר קוה    מי לי בפתר החלום דודי    מי ימשכהו לי בחוט אחוה    מי לי בבן רחל ואיננו    ממי לפתרון אשמעה אחוה    אפדה בכל חמדה מבשר טוב    בא בבשרה אחרי חוה    לאמר הלא יוסף מקום יוסף    להיות צבי המערב צוה    הוא החלום הבא ופתרונו    הוא מחמד עין והוא תאוה    בשם תבונה והדס חכמה    לחן ולתורה ולמצוה    בא הכתב ממר דרור טוריו    או מערוגות בשמך הלוה    מתק אמריו באמת העיד    כי מדבש אהבתך רוה    האם בלאטי ידך רקם    או אם בקסם עינך התוה    ספר בספיר לחיך ספר    ודיו בנפך שערך חוה    אלה דברי מעיניהם בך    הנה תהלתי לך נאוה    הנה נאם נמכר באהבתך    מיום עלותו בין בני עלוה    בא מאדום אל מערב קדר    ופני מגמתו לך שוה    לא ממך התאחרו רגליו    אך את נתיבותיו זמן עוה    לכן קרא על נפשך שלום    מאת ידיד ירבה בך חדוה    ולרב ותלמידיו קרא כזאת    מאיש היות במשרתיו אוה    ולכלכם יקרא אלהי עד    רב עז ורב שמחה ורב חדוה.         ,0,1,1,1,0,1
   	 	 	     היוכלו פגרים היותם חדרים    ללבות קשורים בכנפי נשרים    לאיש קץ בחייו וכל מאוייו    לגולל לחייו במבחר עפרים    ופחד וחרד ודמעו במורד    להשליך ספרד ולתור עברים    ולרכב אניות ולדרך בציות    מעונות אריות והררי נמרים    וגער בדודים ובחר נדודים    ונטש חדרים ושכן חררים    ומצאו בעיניו זאבי יערים    כחן הבתולות בעיני נערים    וחשב יענים לשרים ונוגנים    ושאגת כפירים שריקות עדרים    ושם שעשועיו במוקדי צלעיו    ופלגי דמעיו כפלגי יאורים    ויעל גבעות וירד בקעות    להקים שבועות ושלם נדרים    ויסע ויצען ויעבר בצען    לארץ כנען למבחר הררים    ותוכחות מריביו חליפות סביביו    וישמע ויחריש כלא איש דברים    וכמה יריבם וכמה ישיבם    ומה יעציבם והמה שכורים    ואיך אשרוהו בעבדות מלכים    אשר היא בעיניו עבדת אשרים    הטוב כי יאשר אנוש תם וישר    כצפור מקשר ביד הצעירים    בעבדות פלשתים והגרים וחתים    ולבו מפתים אלהים אחרים    לבקש רצונם ולעזוב רצון אל    ולבגד ביוצר ולעבד יצורים    פני השחרים בעיניו שחורים    וכוס ממתקים בפיו ממרורים    מיגע ועמל ולחוץ ואמל    ונכסף לכרמל וקרית יערים    לבקש סליחות בקברי מנוחות    לארון ולוחות אשר שם קבורים    אצפה לעברם ואעטף בקברם    ועיני לשברם יפיצון נהרים    וכל רעיוני חרדים לסיני    ולבי ועיני להר העברים    ואיך לא אבכה ודמע אפכה    ומשם אחכה תחית פגרים    ושם הכרובים ולוחות כתובים    בעד הרגבים ובמקום סתרים    מקום הפלאות ועין הנבואות    ובכבוד צבאות פניהם מאירים    עפרו אחונן ואצלו אקנן    ועליו אקנן כעל הקברים    וסוף מחשבותי היות משכבותי    בקברות אבותי וברשות טהורים    עלי הספינה ודרשי מדינה    אשר לשכינה בתוכה חדרים    וחושי בעופך ויד אל תניפך    וקשרי כנפך בכנפי שחרים    לנדים ונעים ברוח קלעים    ולבות קרועים לאלף גזרים    וירא אני מעונות נעורים    אשר הם בספרי אלהי ספורים    ואף כי עונות ימי הזקונות    חליפות ומתחדשות לבקרים    ואין לי תשובה בעד המשובה    ואנה אני בא בבין המצרים    אסכן בעצמי ואשכח אשמי    ונפשי ודמי ביד חטא מסורים    אבל יש בטח במרבה סלח    וחיל וכח למוציא אסירים    ואם דן ונפרע ויוסיף ויגרע    עלי טוב ועל רע שפטיו ישרים.         ,0,1,1,1,0,1
"   	 	 	     הארץ קולטה גשמים  ויערות יונקים אותה.  הימים רוים אויר  ואותם חמה שותה;  והלבנה היא סופגת  את אורה מן החמה, –  ולמה זה אנכי  לא אשתה ולא אטעמה?          ",0,0,0,0,0,0
"   	 	 	     והנה מערת  הקבות,  אשר לירמיהו.  מקרת  הקירות הרטבות  עצמותי בי רחפו ורהו.    ומדודים  אז היו מצעדי,  וקצובות  נשימותי, אך הדי הכתלים המרודים  ענוני על פחדי  עצובות.    ונטפים עכורים  ודלוחים  השירה התקרה אל קרקע המערה.  הקשבתי בנפילה של דמעי תמרורים,  השפוכים  בהלקח ירמיהו חצר המטרה.    נגשתי אל קבת הבור המשחירה,  ובטרם לרדת  בה חרש –  יד ערביה  מגידת  תבעה בי גרש.        ",0,1,3,4,0,1
"   	 	 	     על שפת הברכה  מששה ערבה באצבעות חורות  בערפל העב.      עם רעיותיך יצאת אל הקרח,  דינה הקטנה, הצהבה.  על סנדליך החלקים  דאית לפניהם זקופה, קלה  ואל הגבעה לא הבטת.      שמה עמד דודך  תוך חלום חורור  ונפשו רעדה אל תנועותיך. –     מרקל, 1916       ",0,1,3,4,0,0
"   	 	 	    על שם יהודה     השם אשר נכתב ולא נקרא    הוסף בתוכו אות כמספרו,    האחרון דודי והראשון    בו שם שמו הרם להאמירו.        ",0,1,1,1,0,0
"   	 	 	    ולבכות אחפצה /      ולבכות אחפצה, אך אין לפני מי    לחנם דמעותי אשפכה;    בתבל הגדולה ערירי אני,    כערער בארץ מלחה.        ולחיות אתאוה, אך אונים אין עוד    התפרפר בבצת חיתי…    עיפתי מתלאות, משפלות ונוד,    שדכאו והכאיבו נשמתי.       ואשאל מרגוע, אך מקלט אין לי    לניח את ראשי הכואב;    לחנם שועתי לנדיבים בבכי:    נא אספו איש נדח ודואב!..        ואצמא למות, אך אמץ אין די    הפרד לעד מן החלד;    מין תשוקה שפלה תגנב אלי    לדעת מה-מחר – יולד…     קוסטופול, תרס""ח       ",0,1,3,4,0,0
"   	 	 	     עוד לבי בי יבער, עוד נפשי נאנחת    מעת אך חזיתיך, הו עלמה פורחת,    עד יך בי לבי, עד לא נפשי נפחה    לך יגהו יערגו, אש בם קדחה!        סלחי, יפתי! אהבתי נא תסלחי!    הן חיי לך המה, גם נפשי נא קחי –    לו תת לי דודיך, אהבה נא חניני –    אז תת לי כל, ומאום לא לקחת מני!        הה! אהובת נפשי! הה עלמה עדינה!    עלפה לפני רגליך, דודך חזי-נא!    מה רוחי מה לבי בארץ נאנחו?    ובעיניך שמים הן לי נפתחו –    עוד לא אראך, אהה! סגרו לי שמים,    מה לי עוד פה בארץ – מה לי עוד החיים?!           ",0,1,3,3,0,0
"   	 	 	     אש קדחו אוריו ולא נפחו / תוך מזרקי ברד והתלקחו –  איך עברו דתם עדי התגודדו, / איך חלפו חקם עדי נספחו?  חמר אשר חמר ולא נמר – כעין / אדם, ומחלב גביעיו צחו.  על גרגרות הכוס ענק מגרגרי / שהם, וכמעט תחזם – ימחו.  תבער חמתו בו ואפו יחרה – / וברך לשון מים לאט יסחו,  ישק – וישך, יחליא – גם יחלים, / ובתהפוכותיו אנוש ישמחו,  נפלו נפיליהם הרוגים מידי/ ילד אחי ענר – ולא רצחו!  יכם – ולא יחלו, ויהלמם – ולא / ידעו, ועת קום – בעדו יצוחו:  כי נאמנים הם פצעים מידי / אוהב, ופשעי שוגגים – יסלחו.  ימר – וכל מרי נפשים יערב / להם, ורישם אובדים ישכחו,  יעשיר מתי חסר בלי מתן, ומ- / אין הון דמי אנשי עני יודחו,  ירהיב במראהו אשר ינזרו, / עד ימאסו נזרם ויתגלחו.  נשמת סבואיו – קנמן-בשם, וכ-/ פיהם – באבקת רוכלים רקחו,  שתו, והיותר כשמן טוב עלי / ראשם להתעדן ביד משחו.  ישקה אלהים הזמורה ממטר / עזו ובדיה – עדי יצלחו  כי האריכה גיל אנשים קצרו / מדי ששוניהם ולא סרחו,  יאלמו שפתי יגונות מענות – / כאשר גבוהה העליצות שחו.  משקה, לטש עיני בנגהו, ועלי / אזני קרא בשמו – ויתפתחו,  כאשר בתמכו נעמו ידי, ופי / מתק, ואפי מר דרור ירחו.  מסב כרקיע, ומזרקיו ככו-/כבים בכפי סובבים זרחו:  אכן לפיהם עת פנותם לערב – / ידם ולחייהם בזהב טחו.  כבדו – והם רקים, והעת מלאו – / קלו ואל פיהם כעוף פרחו!  כן הפגרים בנפשים נמצאו – / קלים, ובלתם – ארצה צנחו.  ירום ויתנשא לבבי, בחזות/ כוסי – לרגליו הכלי ישתחו.  אקרא למרעי להריע עלי / נהר, ואל אחי שתות על אחו,  כי הסתיו עבר והנצו עצי / בשם וצצי ההדס פרחו.  חושו להסתופף בצל אמיר, ועל / שושן ידי רוח בגן שטחו,  ויתנו ריח ערוגות נשפו / רוחות נשפים בם עדי נפחו.  כל עלגי העוף למינו החליף, / זמיר לעמת נוגנים פצחו.  בי המנגן הממגן מחשבות / עצבי ותוגתי – כצל יברחו!  כנור – דמות פעם ליד פחד בלי / שוק, דבקו יחד ולא נתחו–  יתר לבבי אל יתריו, עת אשר / נעו ולקראתם אחרים נחו.  אתמה להוד ידיו אשר הדו ועל / קו קפצו בספר וגם שלחו–  גיל הנשמות הנשמות ועלי / אישים אנושים מנגף פסחו:  הקול והפעל במו משקל ועל / מספר במופת האמת הנחו.  יסגרו דלתי אפל, אך משכני / עליון לעיני ידועים נפתחו,  יעלו לעולם הנפשים מבלי / מעלות ונחלי היקר יצלחו,  זכו שעפיהם וכמעט יאמרו: / רוחות משרתי אל עליהם נחו!  עם תופשי כנור ועוגב יצהלו / אונים, ולהם מבכי ירוחו –  בלתי כאבי על בני אבי אשר / ספו ומודעי אשר הדחו.  דמעי לבד חקי – והוא נשקי, ואם / מעי ברבי נוזליו ירתחו.  עיני בדמעי נגרו מאין דמי / לדמי ימותי עם תמול ארחו  יכלו ולמאד יחמרו מימם, הכי / אותם דמי עין ולב דלחו  כמה שאלתימו להעצר – ולא / אבו, ויסרתים – ולא נוכחו,  ובשוב שעפי מבלי תקוה ולא / און, על סעפי הדמי בטחו.  אנוד עלי שמש נעורים ערבה / ושמי בחורותי אשר נמלחו,  בגדו כנחל בי והפרו ברית / אהב, ואותי מאנוש זנחו,  עץ הנדוד – לא נבלו עליו, הכי / על מי דמעי כערבים קחו!  רחקו מתי סודי, ואך ישתעשעו / נגדי יצוריהם ולא יזחו,  בשמי שמניהם, אשר בם נרקחו, / בחלום עלי פצעי נדוד מרחו.  אם צענו עם אהליהם – אשכנה / תוך אהלי אהב אשר מתחו.  על הזמן אלון? ואין לו חטא! אבל / על מועצות אישיו אשר נסרחו –  נטעי זמורי זר, אשר שגו בתוך / מקום אשר לא נטעו צמחו,  קפצו עלי הונם – ואך לא קפצו / בזכר פעלימו אשר נאלחו!  אפי עלי חיי מאד יחר, הכי / האש באפי בוערים קדחו.  יצר לבבי בם – ואם הוא ים אשר / לא יחזו חופו אשר בו שחו.  אם נדברו בי – הכלבים חמדו / מאז מאור סהר ולו נבחו.  איכה יבינון מחשבות דעי – והם / יאבקו עם עש ויתנגחו!  יבכו צבא מרום עלי מקרי, ולי / יתנודדו אוריו ומר יצרחו.  לקטו חצירי מאמר להם – ביום / אקטף אני צציו בעת פתחו,  עד עלצו בהם בני השיר – ואם / יאנקו דומם ויאנחו –  יתאמרו בהם אדוני מאמר, / יתהללו בשמם וישתבחו!          ",0,1,1,1,0,0
"   	 	בקיץ - מחרב חרו עצמותינו 	    לר.   בקיץ - מחרב חרו עצמותינו.  בחרף – דמנו קפא מצנה.  תמיד, על כל צעד ושעל, דרכנו  תצל בכנפי קדרותה סכנה:  בחם הצורב, במרתף עת נדבקת  חלצה אל הגו ולשון אל החך,  כף-יד את ידית-האקדח מהדקת,  קופאת בעוית והפה מחיך;  בגשם שוטף, בסמטה מזהמת,  עת קר הידים מגליד נפוחות,  מזכרת-משה מעפשת נרדמת,  ואנו ערים בחוצות עד חצות;  נישן בגיוס על רצפה מטנפת,  נאכל נקף-זית ופת יבשה;  נשמר יום וליל בית-כנסת ורפת,  זהב-המחים, מלונה במקשה.  נעלם עת עבים יעברו והשמש  תזרח ויחביא את נשקו גם הצר,  נכונים לסכן את נפשנו כאמש,  להגן ולמות על אחינו מחר.       ניסן תרצ""ד       ",0,1,4,4,0,1
"   	 	 	     ליל היה וזרח ירח בטהור השמים    בקהל מאורות קטנים,    רגע בו אהבה לי את נשבעת לשקר,    נשאת שם אלים גדולים.    בזרועותיך עלי הגמישות מתרפקת —    קיסוס רך על ארן חסין:    ""עד שזאב זועם הבעיר וכסיל1 — עברי-מים,    מרתיח ים סוער וגל,    כל עוד תזעזע קוצות אפולון הרוח —    גם אהבתנו תקום.""    הוי, כי אצערך מאד, תתחרטי, נארה![^ftn2]    בגברים אם פלקוס2 ידון,    לא ישא זה תתך לאיש לאחר דודיך,    אם יקצף — אחרת ימצא.    אם נעלב עד מאד, יפיך שוב לא יפיסנו,    צערו כי יגדל וכאבו.    אך גם אתה, היה מי שתהיה המנצח,    כי טוב לך ברעתי,    אם יפרץ מקנך ואם תרחיב גבולות שדיך,    ולך עפרות-זהב פקטול3    ומסתרי פיתגור4 (נולד בשנית) גם ידעת,    גם יפיפית מנירס,5    אוי אוי, כי עוד תמר, אחר כי יירש מקומך,    ואנכי, בשעתי, אצחק.  25.1.38        אוריון.  ↩    הורציוס פלקוס.  ↩    פקטולוס — שם נהר בלידיה שעפרותיו זהב.  ↩    האמין בגלגול הנפש ושכבר חי פעם אחת.  ↩    היפה בעלמים בין היוונים שצרו על טרויה.  ↩           ",0,0,0,0,0,0
   	 	 	    דותה בך / ר'      דותה בך נפש למען    רב כי ברב ממך רגילה    ומכלכלה במעט תקבל    מנהו מעט כל-יום בגילה.        ,0,1,1,1,0,0
   	 	 	     בלבי ורעיוני ובשפתי רנני    ובקהל עם אמוני ארממך אדני    ידידי בשחרים קחו נא הישרים    עמכם דברים ושובו אל אדני    העם אשר דחום עמים ולקחום    דעו כי אל רחום וחנון אדני    ואחת שאלתי תבשר סלחתי    הנה נא הואלתי לדבר אל אדני    דחויי אנשי חדק לחזק הבדק    זבחו זבחי צדק ובטחו אל אדני    האל בחמלתך חן על בן אמתך    כי לישועתך קויתי אדני.        ,0,1,1,1,0,1
"   	 	 	     יחיד מרומם שוכן עליה,    מלא כבודו קצוי נשיה –    נפשי, לישעו צפי ודמי,    כי מחסדיו כוסי רויה.     אצעק לעמתך ואקרא    שמך, ומעוז שמך בצרה:    הטה לשועי אזן מהרה,    אלי, והוסף ידך שניה    לבנות כמאז מקדש הדומי,    מאין רצונך יכת שאיה.        בנים אשר מעולם אהבתם –    איכה בתוך המאסר שכחתם?    האם איבתם, או אם עזבתם    לעד – והכו בלא צדיה?    גואל דמיהם אפס, ואין מי    ידרש דמיהם כמה בשביה.        רחום, הדרך ירשו ערלים,    במקום כרובים נתנו אלילים.    עד אן, אלהי, תסתיר ותעלים,    עינך – וראו אנשי רמיה?    ירדו פלאים דורשי שלומי    נגדם – ואיה קנאתך, יה?        מרום, למענך תזכר בריתך,    יום לאסירי תקוה פדותך    תשלח, ובשר שאר עדתך:    'באה ישועה לך, אם עניה!    התנערי מעפר וקומי    אורי, כי בא אורך, צביה!'           ",0,1,1,1,0,0
   	 	 	    גיר ד ͘ לך [אחר]  O — — — / O — — — / O — — / / O — — — /O — — — / O — —   הנשית מידעי אהבי / אשר לך נפלאו מבין אהובי  ואם-לא אזכרה אתם בניבי / הלא הנם טמנים תוך קרבי  ואת חרבי ובך אלחם בלחמי / ומגני ובך אריב יריבי  ועת אראה דמותך הנעימה / הלא אשמח ואפקד כל-עצבי  ואזכיר על-יגונותי שמך / ואנוח וארפא מכאבי.        ,0,1,1,1,0,0
   	 	 	     מה תעלה שמש ומה תופיע    תור בת אביחיל כבר הגיע    תחפיר פני שמש בזהר תארה    וצבא זבול ממעשיו תפריע    לא בחרה לשכן רקיעי מעלה    ותעשה מן ההדס רקיע.         ,0,1,1,1,0,1
   	 	 	     דבר סתר לרעך אל תדבר  בבית מלך ואל תודה ותקרץ  והבא לו אשר תתאו בתכריך  דבריך ואז תרום ותפרץ.          ,0,1,1,1,0,0
"   	 	 	       הנה הנך! מחול גיל ונער,    אראך מתוך דממת יגון.    בן שבע־עשרה הייתי. נער.    אהבתי עד לשגעון.    היא אמרה: “לא.” נחליתי. קמתי.    והנה את. אחרת לבוא.    אבוי, בגרתי, אבוי, חכמתי –    לא אשתגע לאהב. אבוי!        ",0,1,4,4,0,0
"   	 	 	    א   בלילה לפני ביתך לחשתי לך אהבים,    ואת, הרכנת את ראשך, את ראשך בתלתלים;    צררתי גיל מאויי במשלים נעצבים,    וחידת-אהבה כבדה בדברי-חידה קלים.    ופתאם רשרש צעיפך, ותהיי מעט כמחכה,    ולנגדי את הרעדת את ריסי העינים;    ותהיי כדג במצולה הקרב אל החכה,    ורשרוש-סוד מלוה את לכתו תוך המים.        ",0,1,3,4,0,1
"   	 	 	     אביב זהב אשר יזרם  מעל ההרים  ומזקן-יער חום –  אחריו אט נתהלכה.      איכה עוד נשיר  אל ארבע רוחותיו,  בגאותו על פנינו?      כי הנה שקים מלאים דממה  אספנו בדרך –  אותם עלינו לשאת.      ואט עלינו להלך,  כבשים שותקים עמנו  וכל ענוי העופות.      אביב זהב  תוך אגן כחל זה –  לא נוכל עוד הכף אל שפתו  לגמע ממנו מעט.        ",0,1,3,4,0,0
"   	 	 	    שיר ערש /      ישן נא, עולי, כשרי, צחורי, עינך סגר ושקט–    שמע: שיר חדש לך אשירה, אשיר לך בלאט:    ונגינותי נוגות ככה, קודרות הן כל-כך!…    זועף יאהיל הרקיע על קדקדך, צח,    ועד גניהם סחופים בתים שחורים שם ופה,    וערירים תועים שלדים, תועים כה וכה.    שמע איך בוכה שם במרחק רוח מבלי-דם,    איך בשמשות טפות דלוחות דופקות כל היום.    כמתלחשים בתרעמות על ביאתך כאן:    “כלום אין בלתו די עלובים?..” הס, בני, וישן!        אישנך בנגינתי חדלת-עז כל-כך:    אבך – ואבכה את החיים שנפחתי בך:    מדי דברי בחייך לבי הומה לי:    אם את חיי אתה יורש, אוי לך, יורשי, בני!    אם מחשכי לב ורוח מנחיל דור לדור –    מה-לך קוות פה זולתי שחור מני שחור?    כי מנגעים רקם לבך ומגניחות, בני:    תוגת-עולם היא צפתך כאן אל ים הבכי:    להיות בוכה בין הבוכים ובלי-דעת על-מה,    לשאת לענה בחיקך, כעס וענין רע.        נומה, שיי!.. את מזלך ראה אראה כבר:    כבר הוא נצב מראשותיך, אורב לך כצר.    עז ומסרב הוא כמות וכנצח גא,    ומזמותיו – מי ידען? – פרסין, תקל ומנא!..    נצח ישתק – הוי, מה-קשה שתיקה זאת מנשא!    שותק – ובשתיקתו ידין, יחתך גזר כל חי.    עוד בטרם תראה אורך כבר את ברקו רב,    אפף אותך בברזלו, עטך חשרת-עב.    עתה שותק הוא ומאזין את נחרתך-תם –    ועל פניו לעג-אבנים קופא כל היום.       - - - - - - - - - - - - - - - - - - - - -   …ובהתעטף בך הנפש, תשפך דמעות-חם –    אך תאבדנה פניני-עינך שוא בחלל-התהום;    ובתקף היאוש אותך, תקפץ לשום קץ –    אך תרתע, בן-פחדנים, מפני ברק החץ;    ובהתחמץ, בני, לבבך, תחרק: ""יאבד יום    ואבותי שבאשמתם באתי עד-הלום!""    או אז תרים אגרוף נגדי, תרעים: ""תן הדין!    איך הרהבת אב לא-רחמן, לקים בן ונין?""    נדכה אעמד ובהכנעה לפני חרונך, בני:    אשמע, אשבע כלמת בשרי – ואולם סגור פי.       ב   שקט, אפרחי, אל תפרכס: לשיר שירי תנה…    לבי לבי על מזלו של הדור הבא:    דור-שממון, תקופת יאוש אראה בעליל,    ובחיים אין נחמה, אין אף קרטוב גיל;    ובחיים הכל זועף, הכל מר וקר,    ועל כל יאהילו תמיד עבי חשכת צר;    וינועו אז ננסים שכורי רוש וסם,    ל א לבקש את-שאבד – רק לזחילה סתם.    ונשמו כל הלבבות של הדור הבא    והנשמות תתערפלנה – אוי לאותה שעה!        …יהיו ימים – ובחוצות לא ישמע צחוק,    אשר ירנין את הכליות, ישכח מרי וצוק;    לא תשמע גם אנחה יוצאת מן הלב,    הנוקבת חדרי בטן וגורמת כאב.    רק לפרקים מי שיזורר, יפרע את הדמי    או כלאחר-יד תזרק תלונה כל שהיא…    וברבות ימי השממה וכמלאת הסאה    יאבד כלח על הארץ ועל יושבי-בה.    ולא עוד יהיו נעורים כלל, כי-אם צל על צל–    ונתקלת רק בנמושות על כל תל ותל;    ולא עוד תהל עד לנצח איזה קרן-אור,    והתחילה שעת הגויעה, תקופת אחרון-דור.    יום ולילה ירעיף שחק, ירעים עד בלי די –    ושכרון של תרדמה ימסך על כל חי.    והתקפלה כל הארץ ונאנחה דם –    ועזובה אף נשכחה תצנח אל התהום.     תרס""ט       ",0,1,3,4,0,0
"   	 	 	    ברכת המזון       ברכו עמים אלהינו / והבו לשמו ברכות טוב    כי ברב טובו החינו / ונפש רעבה מלא טוב    אמונתו וחסדו זכרו / בקהל אמוניו והשמיעו    כי ידי טובו לא קצרו / וחסדיו לא נמנעו    ולכל ברואיו אשר נוצרו / הוא זן לבלתי ייגעו    יהמיון ולא ישקטו / ולך אל ישועו למצא טוב    תתן להם ילקטו / תפתח ידך ישבעון טוב:      בהנחילך את אבותינו / ארץ חמדה ויקרה    ומבית עבדים פדיתנו / והנחלתנו ברית ותורה    נודה שמך אלהינו / ונברכך בשיר וזמרה    כי להולכים לפניך / בתם לבבך לא תמנע טוב    וכל הדורשים רצונך / יוי, לא יחסרו כל טוב:        רחם על בית מנוחך / ועל עיר קדשך אל עליון    ועל שארית עם זנוחיך / החוכים ממך פדיון    ומלכות דוד משיחך / תחזיר למקומה לציון    וסגלה אשר פזרת / אסוף בכוחך אל ארץ טוב    ובנה כאשר דברת / בימינו ההר הטוב:      מלוך עלינו במלכותך / כי אל טוב ומטיב אתה    ושבענו מברכתך / ומטובך אשר צפנת    וזכנו לבנין ביתך / ולמשיחך אשר נסכת    ומלא שאלת עם אומרים: / גם יוי יתן הטוב    ויערב לך שיר המזמרים: / הודו ליוי כי טוב:        ",0,1,1,1,0,0
"   	 	 	     ימים רבים דרך קשתו החשק,    לירות אל אלחנן, אמנם להבל;    מתי, אמר, אשית רגלו בכבל?    העם אתי אין די ערמה או עשק?        אלי כי באלים קניתי משק,    בן אדם יוכל תת משחת ותבל?    אז התעבר, ומלא בושה ואבל,    השליך את אשפתו, נפץ הנשק.        אכן כעת ראה בבנות החלד    מלכה נאוה הזאת וכלילת צבי,    עז התאזר, כי בה בטח הילד.        שת העלמה אפוא לקראת העלם;    הנה, כי בגללה הובא בשבי,    אף התמכר פתאום אל הוד הצלם.           ",0,1,2,2,0,0
"   	 	 	     יללת הכלבים  לי סחה בלילות  על חרבות אבלות  ונעורים כבים.      צללי שחפת זרים,  כאצבעות צנומות, שחורות,  כבו שרידי המאורות,  גם יכרו לי קברים.      וידעתי:  סתוים כהים, פרועי ראשים,  אלי כבר נגשים  והמה מפלטי.      ושותקים, חדלי נחמה,  יעברו ימים אחר ימים.  אך על גבי תכבד השממה,  תכבד לעולמים. –     וינה, 17.8.1916       ",0,1,3,4,0,0
"   	 	 	     השמש רם    הטבע קם;    אזל הקר    נמס הכפר.    הצפרים תעופפנה    בנעימה תצפצפנה;    בתבל רנה,    גיל בכל-פנה    בשמים טהר,    בכוכבים זהר;    העצים פורחים,    הנצנים זורחים.    הדשא לח,    הרוח צח;    מים נופחת    בשובה ונחת.    האדמה ירקה,    התולדה מתקה;    בשחר ונשף    בני רשף.    טל תחיה,    מרפא לגויה;    מקוה לחולה,    נחם לגולה.    ירחב כל-לב,    יקל כל-כאב;    שרה כל-זוית    מלאה החבית;    השלחן ערוך,    בכל-טוב ברוך.    האב מזין;    בבוץ מצין.    האם שלטת,    כמלכה מקשטת,    התמים יצהלו,    החכמים ישאלו:    “מדוע? מאימתי?”    למה? עד מתי?""    הנבונים מעמיקים,    דין-שמים מצדיקים;    שואגים תנחומים    מימי העלומים.    ליל שמורים    רק לבני-נעורים;    הם-יעמדו בסער,    ידברו בשער.    בני שפלה;    מתו באפלה;    כאז כן עתה    ירדו מטה.    בני אונים    ציון בונים;    קו לקו,    וו לוו.    לא לנצח    יאכלנו הרצח    תגדל התאוה    תרבה הגאוה.    מבטן הארץ    יפרץ פרץ:    מתים נעורים,    קמים גבורים.    אף עם סגלה    יתאב לגאלה;    לחיים חדשים    יערגו חלשים.    ישאפו מבור    לתנועה ודרור;    מעמל לנפש,    מלחץ לחפש,    משליך דפי,    עודה יפי;    מטהר את-הנפש    מחלאה ורפש.    בבתי יהודה    חג וכבודה;    הקטנים צלחים,    הגדולים שמחים.    אף-כתלי העניים    לבנים ונקיים;    נוצצות המנורות,    מבריקים האורות    שבענו “מרורים”,    נהיה בני חורים.    נמאס בקצף    ב“מצה” ושצף;    לא נהיה עדר,    נעשה “סדר”.    לא נרדף תהו    לא נעבד לבהו;    נאבד-נא הפסילים.    נשמידה האלילים.    לא-נחבא במחלה,    נעלה במסלה;    נדבקה באורה,    באמונה טהורה.    אדון הצבאות    יראנו פלאות,    בשובנו לירושלים,    כבצאתנו ממצרים.    "" השנה בגלותנו,    לבאה בארצנו;    השנה עבדים,    לבאה נכבדים"".    כן מגידים,    נאורים וחסידים;    גאלתנו יספרו,    הלל יאמרו.    כל הפלגות    יחדו חגות;    בארץ סביב    חג האביב.    נדפס ב“רמת המצפה” חוברת ד', קראקה תרס""ד       ",0,1,3,4,0,1
"   	 	 	    מכתב זכרון אל מעלת החכם הרופא כבוד ר' יצחק לוצאטו מוכתר בנימווסו כמרדכי, על הטורח שהיה לו בעבורי. הן אלה קצות דרכיו. כי לא אזכיר רק שנים שלשה גרגרים, זה היה הראשון. חליתי באצבע שמאלי עד כי נפח גם הזרוע ולולי גזר גזרה רבתה הרעה. עוד היה לי קדחת שלישית. והשקני מי מרים. וזה אחרון קרה בגרון ונתן לי קדה ושאר דברים מתוקים מנפת צופים, ואען ואמר:   אשא תשאות-חן אל אל נורא  כי עלתה לי ארוכה ברה  על יד מיחש יחיד בזמננו,  ברופאים הנו נכבד בינינו.  אצבע יתרה בשחיטה מתרת  ובלי גזרה הלחה גוברת  עוד בה שלישיה להיות בוערת  הקר והחם קדחת אכזרת.  מרים כסוטה יום יום פעמים  קרתי ושתיתי קמתי בינתים  נחר גרוני, אך אל בשמים  ידע לבבי בנשיאת כפים,  מחל זדוני, ובקדה יומים  הוציא רויה לי מאש ממים:       בריה קלה שבקלות רחל מורפורגו.  ה’תרכ""ח, 1868       ",1,1,2,3,0,0
   	 	 	    ואומר מי אשר לו / ר'      ואומר מי אשר לו… לאות כל    עניתיו המבקש לו תפוש כל    ומי יעשר עניתיו איש יהלך    … על אנשים שש באשכול.        ,0,1,1,1,0,0
"   	 	 	     נבעלה שמש לסהר    כל יקר אין די למהר    נפלאו בפאר וזהר    אות ועדות ביהוסף  הוד תהלת תולדותיו    ויתרון עז מעלותיו    כיתרון שבט אבותיו    מבני יעקב ויוסף  מבנות מלך פנימות    לך תבאינה רקמות    יקרו מפז וראמות    וחלי זהב וכסף  סמכו בדמי ענבים    לב לחולת האהבים    חדשו שרים ערבים    שיר, וכה תאמרו ליוסף:       הלא עלה בין שני האורים שלישי    לבנה אספי לפניו אורך ובושי  ראו השמש אשר לא ימש מאורו    אשר לא ישבת ביום וליל הדרו    ביום יופיע וישקיף מעל לזרו  זמן יקרא לו בך מעטה אור לבושי    בך לא אשאל עלות אור סהרי ושמשי  ביוסף שבה צפירת כבוד לעדנה    מנת חלקו היא והוא גם הוא לה למנה    לויה תאמר ותגאה בו על כהנה  יקנאו עליו בני בית מחלי ומושי    אני ראש כלם והוא לוית חן לראשי  לבנה תחמד ושמש לבא בסודך    באילת חן אלהים אנה לידך    לשונה תחליק באמרי שפר לצודך  אני השמש לבושי שני ומשי    ולי עוד יתרון בשמי יערי ודבשי  ידידי צמחו בגנת עדני עדנים    שני שדים נתונים הם לך נתנים    והיום למנה לידך הנה נכונים  ואם תראה תוך ערוגת לחיי נחשי    גשה אל תירא הלא שמתיו לך להשיא  תנה בן יקיר תנה אזן אל אמרים    אשר תהגה בם צבית חן מחדרים    בך תתרונן כיונה מבין אמירים  למתי אוחיל צבי אפדהו בנפשי    ומתי אראה שמאלו תחת לראשי.          ",0,1,1,1,0,1
   	 	 	     השב גמול מטיב ומריע    על מעשה רע או פרי לשון    לו נתכנה ערמה והוא נקרא    איש לב ואזן ואחי אישון.          ,0,1,1,1,0,0
"   	 	 	     משקיפה בחלון…מה אים  התהו ברחבי הבריאה!  מה-דלוחה הארץ מתחת,  מה-שחורה במרום היריעה!  מאז אור הבקר אף רגע  הגשם בל ישקט, ינוח;  ורוח-תמרורים מבכה  באויר המלא לחלוח –  ודולף הגשם בזריזות,  כממלא משלחת חשובה…  וברדתו הוא לוחש בנגינה  אי-פוסקה, מדודה, עצובה –  ודומה כאלו הוא רוצה  לישן העולם ברחשו…  ורועד מקר ומיאוש  אביטה בחלון ומחשה –  שם זוחלים בני-אדם… מה-קודרים,  מה-נוגים פניהם בשאיה!  אן זוחלים הדכים ולמה?  מה חפצם באפס, בגויעה?..  התמימים! הידעו מה-קשים  החיים בתוך הרקבון?  הידעו מה-שומם הוא לחיות  בעולם שכלו עצבון?..  ומזרזף הגשם ובוכה  הרוח הקר בערפל –  ולבי מנהם: אדני,  מה-פעוט עולמך השפל!..       קוסטופול, תרס""ו       ",0,1,3,4,0,0
   	 	 	    ופי אלמעני [ועל העניין; מכוון לכותרת של השיר “[עבד זמנו יחצה]”]     רם את עלי־כל־ברכה / איך אערך־שיר ואיכה  אולי ינחם לבבי / זכרי שכר המלאכה.        ,0,1,1,1,0,0
"   	 	 	     אני לאה לאה הייתי  כי רק עמל יגון חזיתי,  ובעת שלוה קוה קויתי;  מות קדם נפשי לקחת.  דמי בתי נפשך פורחת  ובגן עדני תהיי צומחת  דמה דומה אל אש קודחת  אותך לצרף ולכפר פשע.  אבל מהר אשלח לך ישע,  סיגים אין בך אשמה ורשע,  נהר די נור אנא עברי  לטהר טמאת החלד  כי בא אורך קומי אורי;  כבר לך נפתח הדלת.       פתחו שערים ויבוא גוי צדיק  הנקלה שבבריות רחל מורפורגו       ",1,1,2,3,0,0
   	 	 	     אם אין לחכם בין כסילים יקר נמצא    כן אין מחיר נמצא במדבר לברקת    או תחזה רבים יחלו פני נדיב    כן שואבים רבים מצואים עלי-שקת.          ,0,1,1,1,0,0
"   	 	 	     קניתי שם תפארת  בכל קצוי הכרך;  כל גר וכל גיורת,  אורח או אזרח  כותב אלי אגרת  בסגנון קשה או רך  על כל צרה ממארת  וכל יתוש פרח.    אשה אלי כותבת:  ""אדון יקר נכבד,  ""אני כלי עצבת  ""חורה אני כבד;  ""על ‘שכונת הרכבת’  ""ערכו לא פעם משפט  ""אך לי כבוד לשבת  ""ברחוב ‘העליה’.    ""תחנת עגלות הזבל  ""נמצאת בזה הרחוב;  ""כל יום – כיום של אבל  ""גם לי וגם לטף.  ""הוי קח כנור ונבל,  ""או מטאטא עם תף  ""לעקץ ולסבל  ""שים נא קץ וסוף.    ""זבובים באים אלינו  ""ריחות מכל העיר,  ""רוחשים בתוך כלינו  ""בפה, בכוס, בסיר,  ""עוקצים את עוללינו  ""נושכים גם את הבעיר,  ""יומנו ולילנו –  ""לא נים ואף לא תיר.    ""על כן עשה נא חסד  ""וראה בעד זה כל טוב,  ""הזרם מדיו הקסת  ""על זו תחנת הזבוב,  ""כי כל מחלה תוססת  ""בזה מרכז חשוב;  ""גרש זבובי הכנסת  ילכו לבלי לשוב!!""     הארץ, 13.7.1932       ",0,1,3,4,0,1
"   	 	 	    I   עלי צוארך, צואר־ברבור לבן,    כצמרת אלן נכרת, יצנח ראשי    ובחיק דמדומי־ערב זעפי ידם –    ואת אל תשאליני ואל תרחמיני…    ובחשכת בין־ערבים המית גלים,    מתחבטים אט בשפת־הים, תנשא    עדינו ותגיע, והתאפקה –    ושוב לאין־סוף יתחבט ודוי־גלים…    ולא הרחק מן החוף עיננו תבחן    בצללי־החשכה סירה קטנה,    ככלי אין חפץ בו לים – מטלטלת,    בלי דעת מרטטה: בשלמה החרדה?..    וידעת: בצהרי־יום שעשועים היתה    לים, והוא כלו מנוחה, עוטף חלוק    של תכלת בהירה, נם שנת צהרים    וילדתו, תמימה, רכובה לו על גבו…    אך הקיץ לפנות ערב והנה – מה־לו    ולתמה זאת, לקראת אור־מרחק ששה?    והוא זקן, שבע נדודים עם נסיונות,    ובנפשו לו מתגלות תהומות־שיבה…   II   עצובה אהבתנו…    בין השמשות    לי נתגלית ראשונה בעבי־יער,    ביקד כדם ארניו, המחרישים    ביגון המחבר נצח לאדמה…    מיגון עיפה נפשי, ועם פאת־מערב    כמוה דמי נגר… אותה שעה    בקשתי שכחה ללא־יקיצה,    ומנוחה בחיק של אם…    ואת הופעת    חרישית וחורורת, וצמותיך    כעין הכתן, ולי נגנת שירתך…    ולא ידעתי: אם בידך שמינית    עלי, קוסמת שמינית, מנוחה תשיב, –    ואם על נימי לבי, נימים רכות,    באצבעותיך רכות את פורטת?…    אך נפלה תנומה מתקה על שמורותי,    ובשכחת־ילדים ראשי צנח    עלי ברכיך, רטבות בטל־הדשא,    רפידת־יער, ומעל הלבנה    בעין טובה כבר הציצה, חרש    מקשיבה לפורטת החולמת…    בחצות־הלילה הקיצותי: ר– ע – ם!    וכידון־ברק ננעץ לי בעיני.    ארזים זעו, בהריחם סער    ויגונם כמו לא היה. הירח    כבר נעלם בחשרת־עב. הצצתי חיש בך –    והנה את נבהלת, בלי־ניד יושבת…    ולבי זע – בהריחו סער, הפקר –    ואחז בידך, לוחץ עד כדי הכאב:    ""שיר־סער נגני! זרי לסער נפשי,    לי נימים מאה – והן לסער מחכות!..""    הצצתי בך – כשיד פניך חורו,    מידך נפלה שמינית באנקה…   III   ידעתי, גורל פסנתר לי בחנות־עתיקות,    בתוכו אוצרות צלילים, פלאי־צלילים;    עד עת קץ חכו לאצבעות הגואל,    שיבוא ויארג אותם בזמרות־חמדה…    ולא מעטים היו מנגנים, אף מנגנות…    ואצבעות כלם מששו באפל,    וימצאו הון רב; אך מקור־עדניו,    והוא קרוב מאד להם – עליו פסחו…    ויהי בזקנו הובא ביתה־העתיקות.    לזקן שם תשורר שירת־ערש    הדממה, באפלולית דם ינמנם    ויריעות־חשב עליו ירקם אבק…    ויום אחד יבוא איש או אשה, בתוך הבאים,    ריק־נפש ועיף־הלב מחפש    לא ידע מה, לו יחסר – ולהסתכל    בפסנתר עתיק יגש בלי כל חמדה.    והרים את מכסהו, ונחו אצבעותיו    על מקור־עדניו, איש עוד לא חשפו…    והכיר זה את זה, ונשמה את נשמה –    ובכו במתק־צלילים איש ופסנתר…   אבגוסט, 1912.       ",0,1,3,4,0,0
"   	 	 	     אל אל גדול ומהלל / אצעק מעניי וצירי,  עד יבנה בית הוד וחמדה — / אז ישוב מלכי וצירי.    בטחתי, חנון, בשמך, / כי אין לי בלתך למחסה.  עניי שורה ממרומך, / כי כל יום עבדך מנסה,  ועוני נגדך בשומך / עד יהיה יום דין ומעשה.  הבט אל דכא ואמלל / מלכי ומנוסי וצורי,  אל תגמל מדה במדה, / פן אספה עם שארי.    רחום, את הכל מחולל, / הבט לברית נאמני!  עד מתי יהיה מחלל / הצר את שמך לעיני?  לא אוכל נגדו למלל / פן יקומו בי מעני.  נשארתי ערום ושולל, / נפזרתי מבית מגורי,  נחשבתי להם לנדה / אחר ניחוחי ומורי.    האמנם יסיר אלהים / את חרפת עמו בחירו?  יופיע מרום גבוהים / לגמל טוב לבנו בכורו,  וימהר לפדות כמהים / וישיבם אל תוך הדרו!  אז ישיש ישיש ועולל / עת תקרא שנת דרורי,  ולביתי קנה וקדה / ישיב, עם רקח דרורי.    מרום, פניך מחלים / כל יום סובלי התלאות,  עד מתי יהיו מיחלים / קץ תנחומי הנבואות?  מתי יעברו גאולים / עת בוא המופת והאות?  תקדיש שמך המחלל / ותשובב אל תוך דבירי,  עם שוב בת מלך כבודה — / יהלכו גוים לאורי.        ",0,1,1,1,0,0
"   	 	 	     עליכם, בני תורה ותופשיה, / עליכם לגלות את כמוסיה,    למען בני אדם במחשכים  / בארץ, ואתם כחרסיה.    אצפה אלי שחק וכוכביו /  ואביט בארץ את רמשיה,    ואבין בליבי כי יצירתם /  יצירה מחכמה במעשיה.    ראו את שמי שחק כמו קבה / תפורים בלולאות קרסיה,   /  5    וסהר וכוכביו כמו רועה  / תשלח ביד אחו כבשיה,    כאלו לבנה בין נשיאי עב  /  ספינה מהלכת בנסיה,    וענן כעלמה על פני גנה,  /  תהלך ותשקה את הדסיה,    ועב טל כנערה תנער מן  /  שערה עלי ארץ רסיסיה,    והים כשכורה, וסבאיה  /  נחלים, ונוזליהם עסיסיה,  /  10    ואישים בתוך ארץ במלחמה, / יריצם מזון פיהם כסוסיה,    ושוכנים – כמו חיה אשר נטתה  / ללינה, וחצרותם אבוסיה,    וכלם ינוסון מחתת מות, /  כיונה אשר הנץ יניסה,    וסופם להדמות לצלחת  /  אשר שברו כתות חרשיה.    כאילו גבול ארץ בערב יום  / ככושית, כסות שיחור יכסה, /  15    ומראה רבי דוד עלי כנו  /  כשמש אשר יאיר אפסיה,    כאלו קשי תורה כמו בקעה / ומישור, בעת ידרך רכסיה.    עלי מה תהי שוכן בסוף ארץ / ונפשך תשוה ממאוסיה,    ותקוץ ביין משרה – והמשרה תאוה להשקותך בכוסיה,    ולתת עלי ראשך עטרת פז, / ולתת במתן לך נכסיה!  /    20    עלה נא אלי ציון, תהלת כל / ארצות, ודון דיני קנסיה,    ודע כי לך, דוד, ישיבה תוך /  דבירה כבן-דוד בכסיה,    למען הקימות לדת קירות  / חזקים, ואמצת כפיסיה,    ושתה שתותיה מיסדים  / בספיר, ורפאת הרוסיה,    ושמתה אחותך, או כבת-אמך,  / ושמת יחסיך יחסיה.   /    25    לבש נא כתנת, נעלית על כל / כתנת מחטבת בפסיה,    ארוגה כנפשך, או כמו נפשי  אשר זכרך ירבה משושיה,    חדשה מחדשת, ושרה על   שרד נוף ומרבדי ערשיה,    כבודה – כבדה בעשיתה,  / וכל שר אשר בז לה – ינסה!    ואם היא מכבדת מהללה – / כמו כן מכבדת לעושה.   /   30          ",0,1,1,1,0,0
"   	 	 	     אבטח ביום צר לי / באל, ורם דגלי;    אם חטא יהי נושך – / פתאם יכפר לי.        בינה, ידיד, שועי / הקשב והאזינה    ניבי, ושור דמעי, / הוד תארי שנה.    איך אשקטה, רועי? / הן אויבי חנה    עלי, וסר צלי, / גם מעדה רגלי,    קשת לחץ מושך / נגדי, ויורה לי.        רועי, בהנתני / תוך כור עני וביד    זרים נתתני, / וביד יליד ציד –    הולם הלמני, / גם היתה בי יד.    אל תט באף, אלי, / אלי ושא סכלי,    מאהלי משך / יערב לך קולי!        מלכי, ענה ופדה / נבדל לך הומה,    בו כל זאב ירדה – / ולישעך צמא,    מי בלתך פודה / ומי לך ידמה?    אם יענה בעלי – מה יעשה צר לי?    בבור ובחשך / שמך יהי אור לי.          ",0,1,1,1,0,0
   	 	 	     גחזי היה אוהב בצע וצר עינים    לרעהו לא עשה טובה בלי מתנת ידים    וחי אני כי גוע עוד הפעם ויאסף    לו ראה קוראי מצבתו – חנם אין כסף!        ,0,1,3,4,0,0
"   	 	 	     מן החלון  פרח עציץ  כל-היום  הגנה יציץ.        כל חבריו –  שם בגן,  הוא לבדו  עומד כאן.        ",0,1,3,4,0,0
"   	 	 	    רהיט     בך אמצתי לבי והרימותי ראשי, / בך חסיה נפשי.    בך נחסה ונהגה בארצות קמיך, / בך נזכיר שמך.    בך ישבעו ויצדקו כל מתי תם, / בך ירחם יתום.    בך ארום ומערמי בחסדך כסיתי, / בך יי חסיתי.    בך ברים יגילון ושמך מצודותינו, / בך בטחו אבתינו.    בך רמה קרני ויאור שמשי, / בכה חסיתי, אל תער נפשי.    בך המון מכחשיך עת יצפו – כלם / בך יאמינו לעולם.    בך מהיותי ששתי – ומשושי תעמיד, / בך תהלתי תמיד.    בך חמדתי להתפאר ועזך אדרשה, / בך בטחתי אל אבושה.    בך זכר בן יקיר ועזך יגונו ישכח, / בך צרינו ננגח.    בך קדושיך יחשקו, וישמחו במקדשך / בך כל מבקשיך.        ",0,1,1,1,0,0
"   	 	 	     בלשן יאהב התהלל לפני כל־אח ורע    כי ידע שלש שפות מלבד השפה העבריה;    כנים דבריו – לשנות שלש הוא יודע:    לשון תהפכות, לשון שקר ושפת רמיה.        ",0,1,3,4,0,0
"   	 	 	    1   יגעש הסער  ירעש היער  ועלמה יושבת  לחוף נעצבת  במתי ים גאו וסופה הומיה  לבה בה נשבר עינה בוכיה  בלילה תבכה ותריד תאניה:  אוי לי עניה  התבל שאיה  תוחלתי נכזבה  ואני נעזבה.  הוי! אני ראיתי תאות עינים  פה יש נחלתי אהבה וחיים  רב לי אלהי! קח נפשי שמים!    קול ממרום   ""לשוא פלגי מים  ירדו עינים;  ישני ארץ נשיה  לא תעיר תאניה,  אך שאלי מני צרי למכאביך  כי הלך דודך ומקור חייך  שאל ואתנה אני אלהיך.""  ירדו עינים  לשוא פלגי מים!  ישן ארץ נשיה  לא תעיר תאניה!  הן על דודי עת בשיחי אהימה  ומראות בטוב עין אעלימה    על נהי אבליגה עד שנתי אנומה.         Nach Schiller's “des Mädchens Klage.”  ↩           ",0,1,3,3,0,0
"   	 	 	     …ויש אשר עצמה ועז סתרי יתקפך    וגלה לאזנך סוד מרחקי, לאמר:    “עוד יקום איש!..”    לפתע יבא אלינו,    בשעה חטופה, בלא יודעים, באין מתכון לו.    ממרחק אלינו יגלה ובצבץ מרכסי יהודה    בעלת דמדומי המראות, בעבר התכלת בהרים!    נדהמים נעמד אנחנו,    נדהם יעמד הדור    ושאל: האמנם?..    הלא אחינו וקרוב אלינו האיש,    בתוכנו מתהלך:    ותיק ואלם ושתקן    חוזה ומביט ונבא;    לו עין חודרת וגדולה,    לו אזן צדה הגלים    ברטט האויר המרשרש;    לו לב מלבות הרחשים    ותקוה מתקות האחרית–    הזהו?..    הן יד הגבר רועדת    בדפקנו לא ידע השביח;    הן ידו הסירה ממנו    סנורים סבונו בלילה–    ויאמר להתגלות אלינו…    הוא בא, הוא בא! מארץ יעלה,    דופק על לבב ושער;    כי מהרי ישראל ירד אלינו,    מקן נביאי בראשית,    להעיז הגולים בתרועת שופרו,    אליהם אלהיו ישלחנו!          ",0,1,3,4,0,1
"   	 	 	         שבועים שבעה לפני הפורים  קנתה לה רבקה צמד ברברים  ותעמידם אתה  תחת המטה  ולחג הפסח אותם הלעיטה,  לחם חקה המעיטה  ולברבריה הושיטה  ריפות ולביבות מחלב כליות חטה.  האח מה־שמח לבה וקרביה רנו  עת מימים ימימה  ראתם, מששתם,  ותמצא כי הברברים עשתו שמנו  ובשרם רטפש ותרב מראתם  ויעשו עלי כסל פימה.  וכבר התקוה שחקה אל עיניה  ותעבר כל טובה על פניה,  וכבר רבקה בלבבה  אחת לאחת חשבה  את אשר ימציאו לה ברבריה:  כי תשחטם אור לארבעה עשר,  לשכנתה העשירה תמכור הבשר  ויהי לה מצות ויין לסדריה,  ובנותר תחיה היא ובניה.  וכבר חלקה כל נתח  למספר ארחות הפסח:  הראש עם הקרב  לארחת הערב,  הגרגרת עם הכרעים  תבשל בצהרים,  ומהמראה ומהפדר  תכין לה לסדר  תפינים במרק  ובארחת הירק;  ובכן תחג את חגה  מבלי צער ודאגה.  הה, בטח ילך הולך תם,  אך לא ידע מה־ילד יום!      ובהגיע יום השחיטה  ותוציאם מתחת המטה  ותשחטם ותשסעם שסע –  פלצות אחזתה פתע,  כי שרט אדמדם בושט מצאה;  ותמהר אל בית המורה הוראה.  ואף על פי שלא היה שם  כל נקב וכל קרט דם  טרף הרב את הברברים באפו  ״שמא נקב הושט והבריא ונתרפא״,  ועוד ״שבעופות אסור הלעטה והמראה״ –  ותצא האמללה וידיה על ראשה,  כי נשבת לה פתאם חגה ומשושה.      אל תרגני, אמללה רבת בנים,  כי כרתה אכזריות הרבנים  אכל מפיך בערבי פסחים;  הן עוד מקורים רבים לך נפתחים:  תוכלי את ובניך לחזיר על הפתחים –  ישראל רחמנים בני רחמנים!          ",0,1,3,3,0,0
"   	 	 	       הסכת ושמע! במחשכים בגנים    מיליל ובוכה אחד התנים.       בוכה בכיה-יתומה… מסביב    אפל-אפלות, אין קשב, אין שביב.        כמה מרירות בבכי זה השפל,    בכי לבטלה וליאוש, בכי תפל!        בכי לא ישביע הלב מנו נבע,    נהי לא יגיע עד לב מנו תבע.        בוכה התן ופתאם הוא צוחק,    לועג לעצמו ולבכיו הבוקק.        צוחק וגוחך… וצחקו המריר    מסמר כל שער ומקפיא כל שריר.        צוחק ופוסק… וחוזר ובוכה…    תאניה מפסקת ונהי זר ומוחה.       נדמה, כאלו הוא עוצר בקולו,    רוצה התאפק מיללו ובולעו;       אלא שפורצה הגניחה הזרה    ללא אזן קולטה, ללא לב צררה.        בוכה ופוסק, היליל ונדם.    אי מזה פתאם אחר לו קדם.        שני לו ענה, ושלישי הצטרף,    עוד אחד, אחד… ואחד כה קרב!        אלה שם בוכים, ואלה פה נענים,    כלם ביללה וכלם מתנים.        מה היא? הקינה או שטנה זועמת?    שטנה של כנופיה, קינת תנמת?        ואין בעולמו אך תנים ותנים,    אין אך יללה… ובוכים הגנים,        כלם וכלם עמוסי-אפלה!…    בוכה הנחל השופך לשפלה. –       כלו וכלו! – עד רכסי-גבוליו,    קדם-הרריו וצלעים על שוליו.        עולה ושופך ילל-התאניה    ימה וקדמה – עד אפסי-הציה.        בוכים הגנים והנחל – ולקולם    פתח ביללה מלא כל-העולם,        פתח ביללה אחת אימה –    כבולים שמים וקרקע אטמה.       בוכה היקום, כל היקום על חללו,    בכי-עולמותיו: מי יבא וגאלו?      תהום אל תהום קורא אנקה עגומה,    מספד-איתנים ליצירה על תחומה.        דורות שנמחו בנהר-נחלי-יובלים    קמו ואנו, מתיפחים וקובלים;        דורות לעתיד העומדים על מפתן    חיי בראשית עוד גנוזים בנבטם,        בוכים על אשר הטמון מבעליו,    אשר לא נתן עד כדי ברך עליו,        אשר במחיר כליון-לב והנשמה,    חרבן – יסודו, ואחריו – שממה…        בוכים על צער מיתר, אין טעם –    יציר לא בקש, אלהים לא זעם.        צער אוילי ללא מתן-שכר,    רעל של היום וארס המחר.        קינה גדולה וזעקה זו מרה:    בריאה זו למה? ומה המטרה?       ארזה, תל-אביב 1934       ",0,1,3,4,0,1
   	 	 	    ולה פי אלזהד [ולו על הפרישות]     אלהי שא עונותי וכפר / ואם עצמו ורבו מלספר  וזכרה לי חסדיך יי / ואל תפקד עון עפר ואפר  ואם יצאה גזרה להמיתי / אלהי בטלה אותה והפר  ושימה־נא פדותי מחלתי / ותוגתי מקום מותי וכפר.        ,0,1,1,1,0,0
   	 	 	     מליצתי דרשתיה ואינה/ ודמעתי קראתיה והנה    ונשמתי כמו־ארץ נשמה/ לעז שברה ובתעות רעיונה    ואיכה כחשה בי התבונה/ ומיום נהיתה לבי ארונה    והפרה ברית חסד נעורים/ ואיבה נֽתנה ביני ובינה    אדבר־בה להתנחם ומכל־/ יגוני תענה עצם יגונה    הכי עלה עדי־שחק שאונה/ וירד כל־הדרה והמונה    לכידונה אשר מות לכדו/ ועל־חרבה אשר קבר נדנה    ועל־כתרה וחליתה ונזמה/ ולצמידה ורביד על־גרונה    וריח מר אשר יעל באפה/ וצוף יגר וחלב על־לשונה    תיליל הה עלי־שבר זרעה/ ותתנודד למפקד עין ימינה    הכי נבראת אבל על־תאותם/ והמה נוֽצרו אך על־רצונה    ענו איך ידרכו אישים בארץ/ וידעו כי מאוריה בבטנה.          ,0,1,1,1,0,0
"   	 	 	    להח' ד' מנחם מענדל שטערן. (ה’תרי’ג.)   חכמה, שלהבת יה. שמש צהרים,    מעונתך שחקים וזבולך שמים,    ועלי אדמות יפעת זהרך מופעת.    את שעשועי אל, בקדש נאדרת,    את גברת התבל, צפירת תפארת,    ועד קצות ארץ עצמת עזך מודעת.        מהודך אצלת לחלשים ואבירים,    לאנשים ונשים, לישישים וצעירים,    לכן כל שפה לך כבוד אמרת.    משלים ומליצים אף שרות ושרים    פחות וסגנים אף רוזנים ושרים    “אך את”, יאמרו, “אך את בכל שררת”.        אך לא בקו חלקת למו מנת מדיך,    לא בחבל מדדת מתת טובותיך,    לא במשקל ומשורה אף לא בזרת;    לאחד אך מעט נתת, רק מלא חפנים,    לאחד הוספת מנה אחת אפים    ולאחד די והותר אחריו למשמרת.        אף אהוביך, למו נתת נדניך,    ואף אמוניך, הינקתים משדיך,    לא כלם חוג תבונתם התהלכו;    חקרים רבים תעו, בראה שנו,    מן הדרך הסלולה סרו סגו,    ומעל לגבול בינתם עז דרכו.        אלה גבוהה גבוהה לעלות יעפילו    אלה עמוק עמוק לראות ישפילו    לכן יחדו יבערו גם יכסלו.    כי האמת נכחם בתוך עמדת,    לא ברום אף לא בעומק חמדת,    מחפשיה שמה נאלחו ונואלו        לא כן בחיי הספרדי, איש החמודות,    בו חכמה ואמת כאחיות נצמדות,    אמריו טהורים, שבעתים מזקקים.    יבין בחיי האנוש, בנפשו ובשרו,    בגלם גויתו ובזהר מטהרו,    ארצה יביט רגע ירקיע שחקים.        זה כאלף שנים מחברתו מאד אהובה,    אזן וחקר ומלא פני תבל תנובה,    לא קם כמוהו מוכיח בשער.    לא יצעק, לא ישא קול, לא יצריח,    בתורה ובאמונה בנחת ישיח,    מוסרו יבא בלב זקן ונער.        בלשון ערב, לשון ארצו, הטיף מליהו,    נעמו וערבו לאיש שמע שפתהו,    כי כלמו ברורים נכחים וישרים.    אולם לא למדברים שפת ארץ אחרת,    אשר לא ישמעו לשונו, גדולות מדברת,        כחרש לא יקשיב אף קול חובר חברים.        יהודה בן תבון, אחד מן המרודים,    מליץ אחד מני אלף ליהודים,    הואיל באר תורת בחיי, יקר רוח.    עשה פרי למעלה, עליהו לתרופה,    העתקתו לשפת קדש מאד צרופה,    כי בעט ספר מהיר כתבה עלי לוח.        לפנים בני ישראל שפת עבר הבינו    המרבה והממעיט לבם הכינו,    להגות בספריה להבין ולהורות;    לכן תרגומו השפיק, מצא למו,    וכעל כנפי נשרים בא בגבולמו,    ידעו כי לערכו ולטובו אין ספורות.        עתה, הה! שפת קדש כמעט נשכחה,    רבים בגדו בה וקראו לה: “נדחה”,    והיא בצעיף אלמנות גלמודה ישבת.    אך זעיר שם זעיר שם הוד הדרה יכירו    שארית הנמצאה מפז יוקירו,    ולעם הארץ כנכריה נחשבת.        כעברית כערבית זרות לאזנימו,    שתיהן לא ישאו עתה על שפתימו,    ותוכחת בחיי מאתם נסתרה;    כי ספרו כספר חתום ואין פתח,    שעריו מסגרים, אבד המפתח,        ותהי תכליתו לרבים נעדרה,        מנחם! את כל אלה היטב ראית,    לשבטך, שבט ספר מהיר, צוית:    מהר כתב מפרש ושום שכל ודעת.    אל לשון אשכנז ספרו בטעם העתקת,    בשפה ברורה וצחה לקחו המתקת,    ינעם אף יערב על אזן שמעת.        כמהו חדרי לב אדם חפשת,    עלימו כנפי בינתך פרשת,    לכן אל מטרת חפצו קלעת.    לך רוח נכון, לב טהור לבך,    אך צדק תחפץ, רבה אמונתך,    על כן רב טובה בעמים הודעת.        עתה הפעם יודוך אחיך,    בשערי ציון יהללו יפארו מעשיך,    כי הגדלת עשות לתושיה כפלים;    תרגמת למו: משלי שלמה ואבות,    סירא בחינות עולם וחובות הלבבות,    בכלם פתחת שער השמים.       להח דר. ע. כרמולי.  (ה’תרי""ד.)   נכבד לך היום, נכבד שבעתים,    בהדרת קדש, בהוד וזהר יופיע;    יום תראה כלתך בעדי עדיים,    תהלתה ויפיה כל שפה תביע.        יום תעמד עמה בהיכל אל שמים,    לפני מזבחו אמונתך לה תודיע.    מעמק הלב ובנקיון שפתים    זאת גם היא בקול דממה דקה תשמיע. –        יקר לקחת לך עזר הלם באת,    שאהבה נפשך בקשת מצאת,    עלמה רבת חן וכלילת תפארה.        עליה שמת עינך, בה חפצך,    בה אשרך וטובך, הודך והדרך,    צלח שמח, כי אשת חיל לבעלה עטרה.       להשר ר' אברהם הכהן.  (ה’תרט""ו.)   מציון עיר הקדש קול קרא שמעת:    אברהם הכהן, שנס מתניך כגבר    ולך לך אל ארץ המריה אשר ידעת,    לראות נגעי אחיך, אם פשו משבר.        ועל כנפי השחר ירושלימה נסעת,    חיש כנשר מאין הפגות העלית אבר;    שם לנחשלים רבים מרבדי שש הצעת,    ולעוילי האמללים בנית בית חבר. –    אברהם! לאב המון עם ציון היום נהיית,    על עצת הלכים קדרנית אור מרפא הופעת,    בנפשות אין אונים הרהבת תקוה ושבר.        הן בכל אלה תם דרכך לדעת הראית,    “אם אשכח ירושלים” בימינך נשבעת,    לכן הנך כהן לאל הרדה בכל עבר.       להח' ר' יצחק נח מאנהיימער.  (ה’תרכ""ד.)   בהיכל קדש עשרים שנה פעמים    הנך עמד, איש חמדות, עלי משמרת,    מטיף אמרי שפר לעדה נבחרת,    נחמדים מפז מזקק שבעתים.        לשון תהפכות תשנא וגבהות עינים,    בריתך עם אמת וענוה ברוחך נשמרת;    נעלית על כן, יתר חן ותפארת,    טוב טעם ודעת, לתושיה כפלים. –        ששון ישעך לכן ישיב אל מקדש,    כסהר תחליף כח בחצי החדש,    ובגבורות תבא בעצם תמך.        אך טוב ושלום תנחל בין הערבים,    שבע רצון מלא כל מתת שמים,    וזרח לעת ערב כשחר אורך.       לסיר משה מאנטעפיארע.  (ה’תרכ""ד.)   מלאך מליץ מני אלף, איש הבינים,    שלום בואך מארץ מר-עקה 1צרחת!    “הרף”, קראת לאכזר נקם שבעתים,    “מה בצע כי תהרג נקי, כי יראה שחת”?        אמרת – ולב ארי נמס, דמו נהפך למים,    נבהל מראות חמס ושד, פח יקוש ופחת;    טרם תבקש מעז יצא מתוק פי שנים,    עודך מדבר ושמש צדקה לקדרים זרחת. –        פאר וכבוד לכן תנחל, זקן, ידיד שמים,    ישרון יזמר חסדך, ישאך על כפים,    אב לבנים יספר מפלאות צדקך בלב שמח.        רצון שדי יעטרך שבע שמחות ונחת,    עוד תפרח שיבתך כחבצלת פרחת,    נרך יזהיר כזהר שחק עד בלי ירח.      ------------   להה' דר. צונץ.  (ה' תרכ""ד.)   על במתי העת, דגול מרבותים,    הנך חרת עלי לוח בעט ברזל ועפרת    קרות חכמת ישרון בעת סגרת מסגרת,    ברוח צח, בעין פקוחה, בתבונות כפים.        עשוי לבלי חת, הכית בשבט שפתים    רשע, כסל, חנף ולשון מרמה מדברת;    לצדק וישר קנאת, לאמת הנעדרת,    ליונת אלם פתחת פה, תתה כנפים. –        לכן לפני שמש החכמה ינון שמך,    בענן, עממה, נתת באיתן קסתך:    התוית תו – ואור בהיר זרח שבעתים. –  עוד תנוב בשיבה, דשן מרב אונים וכח,    בסוד חברתך אשת חכמת לב תצלח צלח,    לצבי תפארה לשרידי עם ירושלים.    להח' פראפ. דר. וו. וועססעלי.  (ה’תרכ""ה.)   זה לך, איש רב פעלים, חמש ועשרים שנה    מורה משפט חק ותורה כשאל באורים,    בלב טהור ושמח, בעצמת אהבת נעורים,    ברוח מלא חכמה ובנפש נאמנה.        עם הצדק והמשפט כרת אמנה,    לרפא מזבחם ההרוס ולישר הדורים;    להלחם למו בעז באישון ליל שמורים,    עד עלות השחר, עד העלות העננה. –        אשריך גבר יקר, כי לזאת נוצרת!    אשרי העדה, לגור בה באהבה בחרת!    הלא מאור חכמתך תקח לה הוד קרנים. –        באזן קשבת רבת שמעתי שמעך,    תהי נא רנתי הזאת תודת פעלך,    הבאת ליום שמחתך בחדוה וטהר ידים.       להגאון ר' אהרן קארנפעלד.  (ה’תרכ""ה.)   על מצחך, אהרן, יציץ ציץ כהן משוח,    על לבך חשן המשפט, נחלת קדומים;    עלי הציץ “קדש לאדני” חותם פתוח,    אלי החשן נתונים האורים והתמים.        באור תורתך, נר ישראל, אפל זרוח,    יגלו אפיקי ים התלמוד העצומים;    עת בעצמת עזך תדא על כנפי הרוח,    כל הגבהים תראה, הסתמים והחתמים. –        אלי מקור החיים יהי שרשך תמיד פתוח,    רבי תורתך בעט ברזל תכתב עלי לוח,    ותציב “ציונים” לבני ישראל למשמרת.        שדי ישוב שבותך, ישלם לך נחומים2    קרנך תרום בכבוד, תשוב לימי עלומים,    מטה אהרן יפרח לתהלה ולתפארת.       לראש המשוררים פראפעססאר ז. זולצער.  (ה’תרכ""ו.)   משמרת שירות היכל כמשרת מזבח    תשמר, ראש משוררים, בקול ערב וכנור נעים,    להדרת קדש כדוד עלי שושנים תנצח,    וקולות חצבים שלהבת יה בחין נשמעים.        ספרך “שיר ציון” אלהים ואנשים משמח,    רוח חן והוד נורא בשיריו הנפלאים,    לעבודת בית תפלה שערי זמרה פתח    במפתח דלתות חרוזיו, בפז מסלאים. –        יובל היא לך, אמן, שנת ארבעים למשמרת    בית האלהים, ממעל היתה לך למנה.    לכן כל עדת ישרון אותך כיום מאשרת.  כל מלמדי השיר ""יעטרוך בלוית רננה,    מקצות ארץ יובל לך שי למורא לתפארת,    כי כן יברך רב פעלים ברוח נאמנה.       לראש המשוררים פראפעססאר לעאן קארטשמאראף.  (ה’תרכ""ז.)   כהימן המשורר שרת אתמול לעת הערב,    הוד קולך לכבודי השמעת נפלאות;    לבבתני ידידי, שובבת נפש וקרב,    הלא רוממות אל בגרונך חלקו מחמאות?        למו פיך ידמו בני השיר, ישאלו במו ארב:    איך נחש ינחש יוסף, איך יפליא פלאות?    איך בשצף קול נגינות שונות יבדיל כל ערב    וידאה משפל קול דמי לרום נגינות נישאות?        לו שירך, נעים זמירות, שמעו משוררי דורך,    כי עתה לא הרים איש קולו בלעדיך,    וחלו את פניך ממוצא וממערב.        לו אותך, יוסף, אחיך כיום הכירו    כי עתה מכתם אופיר נפשך הוקירו    בתשאות חן חן ליוסף הלוי קארטשמארב.       להתו' ר' יצחק צבי לעדנער.  (ה’תרכ""ט.)   מדי זכרי יום הפרדך, עת נסעך,    לבי יהגה רטט, יהמה ממעמקים;    הלא מדי יום ביומו אוחילה למו סודך,    כלו מרפא לנפש וכלו ממתקים.        במי אשתעשע, את מי אועץ זולתך?    איה שקל אמרי חן משמן רכים?    הלא אך צוף דבש וחלב תטפנה שפתותיך,    ממקור לבב טהור בעז ותעצמות מפכים. –        אמנם אהבת רע נאמן אהבה נצחת,    אשה הפעם שבעתים מתלקחת,    ונפשי בעבות לא ינתק בנפשך קשורה.        שימני נא כחותם על זרוע ימינך,    וזכרת את יעקב ואף את ברית אמונתך,    ברית מלח עולם ערוכה בכל ושמורה.       להה' דירעקטאר יאעל דייטש.  (ה’תר""ל.)   מי מרנין לשון אלם, מי ברא ניב שפתים,    לעות את יעף דבר בטוב שכל ודעת,    לא באמר, לא בשפה ברורה, מתת שמים,    כי אם בדממה דקה, כקול מלחשים נשמעת?        הלא אתה, יואל, מורה חרשים אין אזנים 3    זה חמש ועשרים שנה בעיר לכל מודעת,    מדבב שפתי אלמים בכשרון תבונות כפים,    במלאכת חרש וחשב, למטרה קלעת. –        הן פעלתך בקרב שנים כיום נדרשת,    עדיך תאתה ובאה ברכה משלשת,    כי השמעת דבר אלהים חרשים ואמללים.        הואל אמן וקח גם שיחי חלף משכרת,    אזכרה היא, רצה נא אותה כשמן וקטרת,    בטרם לא יפוח היום ונסו הצללים.       להח' ר' יעקב רייפמאן.  (ה’תרמ""ח.)   בעיר קטנה, באפס כל משען לחם ומים,    על שרשי מדע תתחק במוסדות הבקרת,    ותבשר תעודת ישראל לעתות בצרת,    כמשיב פשר דבר דבור על האפנים.        ידיך לא אסורות מזקן ועצלתים,    עטך עט סופר מהיר בתורה ובמסרת,    בחוט המשלש לא ינתק כפתיל הנערת    ובמשלוח מנות, מנה אחת אפים.        לא יעקב כי אם ישראל יקרא שמך,    הלא ארבעים שנה כאיש דרכת קסתך    ובמורדי אור חכמה הכית חמורתים.        קחה לקץ שבעים ניב שפתים חלף משכרת,    מעטה תהלה תחת רוח כהה ושחרחרת,    כי עשית גדולות ולתושיה כפלים.       להח' דירעקטאר א. ז. פישער.  (ה’תרמ""ט.)   בבית מועד לעולי ימים ולעוללי טפחים    הנך אומן, עצם עין עתיקי שדים    מראות ברע וממחזה שקר ומדוחים,    והמדריכם במעגלי ישר בחפץ כפים.        לישבות בגנים תחת תמר ותפוחים 4    בסוד עוללים, משחקים במחולת המחנים,        הנך מורה, הנותן להן כתב שלוחים,    בטוב טעם, בשובה ונחת, ברוח פי שנים.        בית החרף ובית הגן בכשרון בנית,    בעזר חברתך הכל בעתו יפה עשית,    ומעדן גנך טאטאת קוצים כסוחים.        עלמות משחקות, אשר היית להן לעינים,    תשאנה לך שי, תודות ושירים מלא חפנים,    ובשם קהל עדת ווינא יברכוך כהנים משוחים.       להרב הגאון ר' יוסף ווייסע.  (ה’תרנ""ג.)   המונים המונים שונים    לפנות הצהרים    לך יכרעו ברכים    לגבורות השמונים.        העבדים והאדונים    בטוב טעם שפתים    להשמעות אזנים    כה לחי! בקול עונים.        גם ממני ברכה    על ראשך נתכה:    שבע רצון שמים,        תעצמות ורוב אונים    כמו בימים קדמונים    ורוח צח כפלים.       להח' פראפעססאר דר. הימן שטיינטהאל.  (ה’תרנ""ג.)   עד נבכי ים הלשונות, מלא חסן עצה וגבורה,    כחופר מטמונים באת, כחופש שהם וברקת;    בחקר תהום שפת עם לעז ובתכונת שפה ברורה    ברב אונים תתהלך, בעין חררת ומעמקת.        אל עמקי משכיות לבב העמים ברוח לא אסורה    פלאים תרד, בלשון גדולות מדברת וממתקת;    בסוד אחי אשתך, משה, גלית מסתרי חכמה נצורה,    חדשה מקרוב באה ועל רעיון לב מתרפקת. 5        אשריך, הימן, ואשרי כל יושבי בית מדרשך,    הלא חכמתך בחוץ תרון ותהללך בשערים,    כי הנך גבר רב פעלים, דגול מרבותים.        צלח לקץ השבעים באמץ נעורים ובעצם תמך,    מלא חיל וכח, מלא דשן וחיי בשרים,    עד בא שנת הרצון, יובל שנת החמשים פעמים.       להח' דר. מאריטץ אייזלער.  (ה’תרנ""ג.)   לשון למודים לך נתנה, מתת שמים,    להדריך בנתיבות משפט בני ציון היקרים,    לנחותם אל מחוז חפצם כעל כנפי נשרים,    ברוח נדיבה, בלב נבון ובמתק שפתים.    על שרשי חכמה תתחקה במאור עינים    ותמתיק הגות לב חקרים למבינים בספרים,    למען ירוץ קרא בם ויתהלך במישרים,    דבר דבור על אפניו כשקול במאזנים.        על כן מורים ותלמידים יהודוך כפלים,    לעת קץ שבעים יברכוכה בברכה משלשת,    כי יקרת למו מפז וזהב פרוים.        ובלהקת משחרי פניך, ישישים ונערים,    במגלה עפה, ליום חג השבעים מגשת,    כרע, כאח רחוק, אקדמך בנפש ובשרים.       להח' ר' אשר זעליג לויטערבאך הכהן.  (ה’תרנ""ו.)   באחת ידך, אשר, הנך עשה במלאכה,    ואחת עט ספר מהיר באמונה מחזקת;    לפליטת ישרון תתן תושיה וברכה.    ב“כתב ישר” ו“דברי חפץ” 6, יקרים כברקת.        חברת “ישרי לב”, ערכת כעדר מערכה,    מיטב כרם ישראל בשכל טוב מעזקת;    קנאתך לתורת חסד בזקן לא שככה,    ורוחך רוח צח ברחובותיה משחקת.        על רבים אשר כגילך מעלה מעלה עלית    בסוד יודעי בינה שם תפארת לך עשית,    בכשרון מעשה חושב ובתבונות כפים.    בא בגבורות, הכהן, מלא דשן וכח,    עוד תשגה בשיבה וכתמר תפרח פרוח,    גם ברוך תהיה, שבע רצון, מגד שמים.       להח' ר' שלמה באבער.  (ה’תרנ""ז.)   כחצי מאת שנה בלי מרגוע תחוה דעת,    בחקר תהום מדרש סופרים תתהלך במישרים,    מערמות העפר, מבין רקב ותולעת,    תחיה אבני חפץ, חצובות מהר העברים.        זרעך האחת עד תכלית האור מגעת    ואחת עושה מלאכת היום, חדשה לבקרים;    קסתך, קסת הסופר, ביהודה נודעת,    עודך מחזיק ומפליא לעשות כחובר חברים.        האלף לך שלמה, אלף תודות וברכות,    כמשפט לנטר כרם ישרון ועודר מערכות,    משכיל אל דברי הימים יומם וליל.        הקרובים לך לקץ שבעים בקהל עם ירוממוך    ובמרחקים רבים לתהלה יזכרוך:    לכו חזו מפעלות איש, הולך מחיל אל חיל.       להח' ר' מנחם מענדל בוימגארטען.  (ה’תרנ""ח.)   זה כארבעים שנה נפשך עז דורכת    לכבוד תורה ועבודה וגמילות חסדים,    בעיר הגדולה בקרב עדה מברכת,    משלבות יחדיו כאשכול כפרים עם נרדים.        רוחך, רוח גבורה, ערכה בחין ערכת,    בינה לעתים מזמנים, להשכיל נחמדים,    ימינך, ימין עז, בעט סופר מהיר מושכת,    להביא מעץ הגן, גן רוה, פרי מגדים.        הן לקץ שבעים תודה לקראתך הולכת,    אל ביתך, בית נאמן, כל כבודה נתכת,    וכלו אומר: אשרי האיש שלו ככה.        וגם השיר הזה, על כנפי רוח קדים    מעף ביעף אליך, בתוך הנועדים,    יאציל לך, מנחם, משיב נפש, רוב ברכה.       להח' דר. בערנהאד מינץ.  (ה’תרס""ב.)   בבית עקד הספרים לעדת ווינא הבירה    חמש ועשרים שנה תצור דעת ותושיה,    בעין איה, הליכות חכמה ומדע צפיה,    בזרוע עצומה ונאמנה, במלאכתה מהירה.        שרעפי חוקרים ומושלים, בחידה ושירה,    זה אל זה בהשכל תערוך בשפה יפהפיה,    מתכנתם כזהב תבחן ותפק פליליה,    מתהלכת במישרים והענים מאירה.        חזק, יששכר, כי יש שכר לפעלתך,    ביובל הכפול תכפל משכרתך,    יקרה מראמות וחרוץ: כבוד ותפארת.        קחה זמרת איש שיבה חלף זמרת תמורה,    הבאת בנפש עיפה ליום ששון גיל ואורה,    והיתה לאזכרה, ברית אחים נוטרת.       להרב הח' ר' דוד לאווי  (ה’תרס""ב.)   לך, הלוי, איש רב פעלים, איש עתי,    שואב ממקור ישראל בכד וצפחת,    מטיף אמרי שפר בנעם ונחת,    אובילה היום שי מצער לאות אמתי.        כקדם הנך נכון, נאזר בגבורות,    לעת קץ השמונים תמשוך בשבט סופר,    בשדה צופים באר מים חיים חופר,    כמגיד משנה תבשר חדשות ונצורות.        חזק, ידידי, והיו ימיך מאת שנה,    עוד תנוב בזקן בעזוז חיי בשרים,    בסוד מרבית ביתך ובחבר קהל ישרים,    שליו ושלאנן מלא ענג ורננה.       להח' פראפעססאר מאריץ אנטשערל.  (ה’תרס""ג.)   בבית ספר הברית בלב שלם תשמור משמרת,    נערי בני ישראל תורה באורך אפים,    חמש ועשרים שנה הנך למו לעינים,    לנחותם במעגלי צדק בלשון חן מדברת.        לתורת אל, מורשת הפלטה הנשארת,    כאיש חיל, משכיל על דבר אמת, תאזר חלצים,    להצדיק רבים, להוסיף לקח במתק שפתים    בסוד קהל עדת ישרון בעיר המלוכה הנאדרת.        קח נא היום, ביום הפור, השמחה והאורה,    לזכר משלוח מנות מנת שב, רפה ידים,    ברכת מורה במגלה עפה ומסגרת.        עוד ביובל שנת החמשים תגיה אור תורה,    הולך ואור עד בלי די כשמש הצהרים,    ועלית מעלה מעלה לכבוד ולתפארת.       להח' פראפעססאר איזראעל זינגער.  (ה’תרס""ד.)   בראש מלמדי ספר על מצפה תעמוד זה חצי מאת שנה,    עודך מסתולל בזקן ותבוז עצלות ודומיה;    לבחורי ישרון חק ודת תודיע בעת מזמנה,    ועינך, עין אמן, הליכות עולם למרחוק צופיה.        לתכונת מרבית בית יהודה כרת ברית ואמנה,    להשכיל על דבר האמנה היהודית בעצה ותושיה.    למען השיב לב אבות על בנים ברוח נאמנה,    לסקל המסלה מאבן, ממכשלה נכריה.        חיל עשית, ישראל, לטובת עדתך הישנה,    הלא כתבת לה שלשים בחסן חן ודעת למנה,    כל קורא, ירוץ במו, יאציל לך ברכה משלשת.        כמוני, הנושא עיניו קדימה אל ההרים,    ומגיש מנחת ערב, מלא קמצו: אמר ודברים;    אזכרה היא ולהדר פני איש שיבה מתקששת.       לבית מדרש הרבנים בעיר ברעסלוי  (ה’תרס""ה.)   בצל קורתך, בית המדרש, בחבר למודים,    אנשי שם יורו דעה לתושיה כפלים,    תורה וחכמה בהשכל ישאו יחד במאזנים    לבחורי חמד, לכל העובר על הפקודים.        מקור מים חיים הנך לדור עיף, שבע נדדים,    נפתח זה חמשים שנה בתבונות כפים,    מעין מדע לא אכזב, מטהר שבעתים,    מופת נאמן לשאר בתי מדרש היהודים.        יהי מקורך ברוך ויפוץ חוצה מאה שערים,    והיית כתרן על ההר, כאמיר וצמרת,    בעשותך פרי למעלה ושרש למטה פי שנים.        בית המדרש יהי עליון ויתנסס כנס הרים,    מרבה עצה ועצמה לפלטה הנשארת,    עד צאת תורה מציון ומירושלים.       להח' פראפעססאר דר. לעאפאלד הערצעל.  (ה’תרס""ז.)   זה עשר שנים שלמות ארבע פעמים    בנפש חפצה, אך טוב וישר רודפת,    בראש בית הספר, הבנוי כמו רמים,    על שלום מורה ותלמיד רוחך מרחפת.        כאומן נאמן ומשכיל בדרך תמים    בלשון רכה, מדע וחכמה שואפת,    תרהיב החרדים, תעורר הנרדמים,    ועצלות אין אונים כעוף מתעופפת.        לכבודך, אמן, זקן בא בימים,    יושבי עיר בראדי, בני שם חם ויפת,    שנת ארבעים יחגו כחג משפחה.        אלופים מידעים יגישו שלמים,    ברוממות כבוד יסירו המצנפת,    אני אתערב בשמחתך הנצחה.       מכתב לדוד.  להח' דר. דוד ראזין.   רוח שמואל בן מאיר    את רוחך, דוד, העיר:    ""הן לך משפט הבכורה,    לצרוף ספרי לתורה    מכל סיגים ועופרת,    מחסרון ומגערת,    ברוח דעת פי שנים    המזקק שבעתים"". –        ורוח, מעל שלחה,    אליך בעז צלחה.    ידך, רפיון מאסת,    חיש מלאת בקסת;    לקראת שמואל יצאת    ואת כל לבבו מצאת,    לתת לספרו תועפות    ולשית עליו נוספות.        קורות חייו הודעת,    בטוב טעם אור הופעת    על ספריו הנשארים,    מכתם טהור יקרים,    באוצר הערות מחכימות,    אשר כלנה מתאימות,    כאשר יאתה לגבר,    הרודה בכל העבר. –        קח נא ידידי ברכתי,    ותערב לנפשך שיחתי    כמו מנחת המרחשת,    בלולה בתודה משלשת.    הלא בידידות נאמנה    שלוחה לראשית השנה    בגיל ובחבוק ידים    לאוהב טהר לב ועינים.       משלוח מנות.  להח' ר' מרדכי וויסמאן חיות, ר’ת מו""ח 7   יישר כח    לחרט מו""ח,    מפליא פלאים.    יספור אמר    בקל וחמר,    כמעשה חלאים.      “בראשית” ברא    וספרו קרא:    “חתן התורה”.    תודות אלף    מחיר וחלף,    ליום האורה.            ftn1   ↩    ftn2  ↩    ftn3  ↩    ftn4  ↩    ftn5  ↩    ftn6  ↩    ftn7  ↩           ",0,1,3,4,0,0
"   	 	 	    ג   יש בעולם אבן-קדומים    אשר מאסו אוילים;    שם יתלכדו שבילי-תבל,    שם ינוחו המעפילים.    הד-הדממה לן על כתפה,    ריק-מרומים יעטף שיאה;    בדידות קרה רמת-עין    משכב-דודים שם הציעה.    מימי-בראשית, עת הארץ    שדה כל רע ומרי נחרשה —    שם הבדידות רבדה ערש    לכל הנפש הנואשה.    חדלי-צחוק וחדלי-רגז    על ברכיה הנאהבים;    קנאת-מרי לא תקח לבם    ומאויים לא נחשבים.    חדלי-גיל יחלקו יחד    שלל אהבתם הדוממה;    יחד ירוו עונת-דודים    חדלת-חשק כתרדמה.    אך אהבתם, עת-כי-גמלה,    חבלה דומם מקסם-בינה: —    ילד זקונים לכל עיף    עם הבדידות העדינה.    כן ישחרו שכחי-עולם    בחירת-לבם האחרונה,    אחרי שבעם שבעתים    ערות תבל והמונה.    כך יאהבו כלם יחד    בת-הבדידות האלמת,    אשר יפיה, יפי-בראשית,    קר וצח כיגון-האמת.    אף את-כלם דרך אחת    עד לקצה כל שביל הובילה:    כלם עלו הרי דמיון,    ירדו בקעות העלילה.    כלם נטשו נחלת נער,    נחלת אהבה כוזבה,    ויתערו ימים רבים    כה וכה על תהומות איבה.    אך גם באו במסעם    בלב-ארץ חדלת-דרכים,    שם אגם-נשכחות יעשו    מי-החיים הנדלחים.    אז גם עיפו באין-דרך,    נטשו דם בארץ-גזרה:    ראשם שח אל עץ-שממון,    לבם נם ועינם ערה    הם שוממים — ולעמתם    הר-הבדידות רם על רמים,    ובהוד עליון יעטף כלו    עבי-ערב נאלמים.    אז יקומו לאחז דרכם —    היא הדרך המגיחה    מתוך תהומות-נחם קרים,    ואשר קרא לה: הסליחה.    אף בצאתם יכסמו    אבק רב כעננה כבדה,    הלא הוא אבק-זכרונות    אשר עף ברוח-פרדה.    ובעלותם כן יוסיפו    פנות לאחור, סב קדימה:    שקל עוד פעם רך-הסליחה    עם הקנאה המאשימה.    אך בלכתם כן ירחיקו    דרך ועלות בנתיבה צרה:    הלא היא נתיבת-שלום,    אוהב-רחמים רק עברה.    ומשם כבר בלי-הפוגות    שביל-הבינה רץ בין סלעים,    רץ בין סלעי-חידות זקופים,    סלעי-בראשית הנפלאים.    ומשם לנטות אין-דרך —    עד אם נבלע שביל-הבינה    במערמי כף-המנוחה,    שם הבדידות בנתה קנה.    היא הבדידות אשת-זנונים    היוקשת ממרום-כפה,    הפורשת רשת-מנוחה    רק לרגל העיפה.    היא הזונה כלילת-חסד    אשר קפאה מעגבים,    אשר שפכה נאפופיה    רק על כושלים ונעצבים.    היא הקדשה אשר רקחה    יין-הצרי לכל תמרורים,    אשר חמדה מפח-נפש,    חורון-פה ולבבות סגורים.    היא הנדיבה אשר תאהב    מרי הנקלים, קלון השנואים;    אשר תהר לכל משחת    ופרי-רחמה שעשועים.    היא המלכה אשר תפרה    בכורת הדומיה,    וילדיה במלא-תבל    עדה גדולה והומיה.    הלא המה משלי-אדם    חדלי רגז ותנחומים,    וכמו בשורת-גמול נשכחה    בחרוזיהם החתומים.        ",0,1,3,4,0,1
"   	 	 	     הכן, יצחק, הכן תבת עץ גפר,    ופרוש אל התימן כנפי דגלך.    חרוץ טריאסטי רוץ בגאון גליך,    ודמה דודי לצבי או אל העפר.     כי שם ראה תראה אשכל הכפר,    היא העלמה חנה שמחת גילך;    את אזרועה תפתח, תקרב אליך,    ונפש החולה תמצא כל-כפר.     הנה בלבוש מלכות תשב מנגד,    נאוה ומענגה תשקיף אותכה,    חלב ודבש תזוב, תזל כל-מגד.     ברך קופידו נא, ברך המחץ,    בדשן התענג, וראה איככה,    תבאנה טובותיו אחר הלחץ.          ",0,1,2,2,0,0
"   	 	 	     נינה, נינה, נינה־פנינה,  נינה קטנה, נינה שוטה,  אפשר לבך מתוך פחזות  מימי זהבו אחרי נוטה?    אור היום ושחור הלילה  שתי רשיות – שתי עיניך;  הו, מה אהב לשחות, לצלול  בערבובית תהום צבעיך.    ולחייך – טפוחיך  גומותיהן המבריקות –  הבי אותן ואמלאן  מני טללי הנשיקות.    רוחצה את בנהר תלתלים  טובלה את בצחוק־רעננך.  פרק אפרק את־צמתך  ואת־עניבת סנדל־קטנך.    פזיזות רגלך צד צדתני  אחזתני אש קדחת,  מתוך שמחה אשק לבנת  שדי בתוליך אחת, אחת.    נינה, נינה, נינה־פנינה,  נינה טובה, נינה רעה;  אפשר לבך אחרי נוטה?  אפשר לבי־שוטה טעה?        ",0,1,3,4,0,1
"   	 	 	    (משיר-העלילה “הצוענים”)     צפור-דרור עבודה אין לה,  אין לה עמל וממרורות;  לא בדאגה תבנה קן לה,  להיות משכן לה לדורות.  לילה תנום בין ענפים,  עד השמש עור יעירה –  אז רק תאזין קול השרפים,  אחר תעור, תשיר שירה.  אביב יעבור, הוד השנים,  יעבור קיץ עם-כל-חמו –  אז עלטה עם-עננים  יביא לנו סתו עד-תמו:  מר לאדם, מר מסביב –  אך הדרור – אל-איים חמים,  למרחקים עד-בוא אביב  תעוף-לה לעבר ימים.          ",0,1,3,4,0,0
"   	 	 	    ­­­­­­­­­­­אויתיך… /      בת ציון אהבך,    את חלדי, נשמתי,    אהבך אתאוך,    את סמל אהבתי.        לך נפשי, רגשותי,    תערגנה, תכלינה,    לך נטפות דמעותי,    אנחותי תהימנה.       אויתיך, אהובה,    אהבך עזובה,    את חלקי, מנת כוסי,    חרדתי, שלותי,        את אבלי, משושי,    יאושי, תקותי…     …………………..    את צלם דמות הטהר,    צלם אל עשיך,    עד עולם עדנת נער,    לא תסור מעל פניך,        את ארץ שיר נחמדה,    ארץ פרי ופרחים,    בנצח התולדה    את אביב נצחים…        מה נהדרו, ירושלים,    מאוריך בשמים!       אור מתוק, מרהיב עין,    ישתפך בך כנחלים,    בך, אהובה, מחשך אין,    יאירו גם הצללים…          *    יפתי מה נפלאים    שמי ספיר על הריך,    מה נאוו ראשי סלעים    כי יענדו אור ככביך!        על ראשם יהל נצחם,    עטרת שכן רמים,    בחגויהם – קמטי מצחם,    כמוס סוד עולמים…        מה תנעם בין צוריך    המית מעיניך!    כמשק כנף צפרים    ירך קול ההמלה,    הדה בין ההרים    כנשיקות אשה עולה…             *    סלם את לנשמות    לגביהן על כנשרים,    תחלמנה בך אך רמות,    תשכחנה חיי בשרים.        תמאסנה הבלי אדמה.    מעלה עוף תגבהנה,    ובקהל מלאכי רמה    שירי הוד תבענה…        מעדנו פרחי מור,    משמיו אבקות אור,    ודמעת גיל מעינו    לקח צור יצרך,    ואותם בעת רצונו    לש – ויהי עפרך!…               *    בעפרך זה כל נעם,    בך עין אל למאור,    בך כל אבן – שהם,    כל אבק-כתם טהור        כל עץ בך, עץ החיים,    כל עשב – צרי כל מכה.    צוף כל יובל מים    כל רוח – תפלה זכה.        בך כל גיא – חזיון,    כל הר לאל – הגיון,    וכלך ספר נעים,    ציורים לאלהיך,    בך שיריו הנפלאים,    וכתבו נחנו עליך!…                 *    בת ציון אהבך,    את חלדי, נשמתי,    אהבך אתאוך,    את סמל אהבתי        לך נפשי, רגשותי,    תערגנה, תכלינה,    לך נטפות דמעותי,    אנחותי תהימנה      אויתיך אהובה,    אהבך עזובה,    את חלקי מנת כוסי,    חרדתי, שלותי,    את אבלי, משושי,    יאושי, תקותי.        ",0,1,3,4,0,0
"   	 	 	    מוסתג׳אב   כי שם יי אקרא.    אקרא אל לבי לרצונך: / מה לך נרדם באישונך?    קום קרא שם מעונך! / ואמר מה אקרא?    אקרא בשם הנודע בנבואות, / הוחל מנפלאותיך לראות,    ודרשו אותך לצבאות – / והיו לך למקרא.    אקרא ראש בין שנים מתנשא / בראש, דמות כדמות עושה –    ואליו הוא נושא / את נפשו וקרא:    אקרא המחוקק צורות ונמצאו, / בהמשל כוכבים נפלאו,    אליהם הנואלים יקראו – / אני אליך אקרא.    אקרא מבינת נשמה האמרת, / ילידי אשה בה הפארת;    גם מהם סגלה בחרת – / ושמך עלינו נקרא.    אקרא קריאה ביחידה מפנה / לשם, אשר בו היא מכנה,    וכל קרבי יפצחו רנה / כהרימי קולי ואקרא;    אקרא: טוב טובו לא יגרע, / אשמר חק או אפרע,    על כן בטוב וברע / קולי אל יי אקרא.    אקרא: נצח שמך הנעלה, / שם מכל שם יפלא.    בזכרו משאול נעלה – / תחינו ובשמך נקרא.        ",0,1,1,1,0,0
"   	 	 	       שלום בקר לך, אחות,    שלום שחר נולד.    שלום תור בשבך, שלום דרור בסבך,    שלום גל הנחל נובע לאט,    שלום ציץ היער, שלום גמא שח.    שלום בקר לך, אחות, שלום שחר נולד.    צאי, אחות, נדבי    סגלותיך לכל:    לתור חן הגה, פזיזות לדרור,    לגל הנחל צחוקך עגל,    גמישות לגמא, לציץ רך מור –    צאי, אחות, נדבי סגלותיך לכל.    ומשום שזמר זה    צרפתי לשמך –    דורון הואילי לתן גם לי.    מזגי לי גביע מיין כרמך,    רק זה החסד נא לי גמלי.    משום שזמר זה צרפתי לשמך.        ",0,1,4,4,0,0
"   	 	 	       נטלטל גוש ענן מן הנגב    אל חופי ים הקרח ויתע.    הינו־הך להיכן לזרוק נטף…    מה לו חוצה, מה לו ביתה?    אין מלון ומולדת איננה.    מה לו אח שמא יש שמא אין?    הוא בודד, מנדה מעננת,    בן חורג לשמים.    דוחפתו צפון: פנה והסוגה    אלי ים קיטוריו היניקוך!    יפן – רוח דרום תדחהו: סבה    אל קרחים צננוך!    כן יתעה דחוף צפון ותלוש נגב    לא בדוהו בלהות חלום בהו.    אללי! על ראשי הרעיף נטף.    כבר הייתי כמוהו.        ",0,1,4,4,0,0
   	 	 	     אותך מורי האמרתי    בלב ונפש אהבתיך    בך מאלף בחרתי    ובלבבי צפנתיך        בו שאנן תשכן סלה    אך באהבתי בוטח    עדי אבא אהלה    לרפאים אספח        אסק אל אלהי אבי    אל שדי אמיץ כח    הלא אז חלף לבבי    בנפשי תמצא מנוח        כי חכמה מבורך    הן שאבתי כמו מים    לכן לא אשכחך    גם כי אסק שמים.             ,0,1,2,2,0,1
"   	 	 	     ויהי מי האיש אשר יבא אחרי,    ויהי בן-חורין וישר קומה ממני,    ואם-שבעתים ייפו חייו מחיי,    ואם יבין ולא-יבין לכל-הגיגי –    אחת אבטח ולא אפחד: להמון לבי לא-יבוז    ובמכאוב נפשי לא-יתעלל.    בדד, באשר יהי, עם ספר חיי יתיחד    ובבלואיו ישקיע ראשו,    ושתה את-כל-דברי המרורות ההם, ובאו    כזפת בוערה בעצמותיו,    להכות לבו בשגעון ולהעלות ממעמקיו    שאגת נצלה חי על-גחליו.    והיה כי-ייגע מסחב את-נפשו בין השורות –    שבילי אש ושלג עקבי דמים,    וכי-יסלד כלו מפני המלים העקרבים    הנושכים מרע לב את-בשר עצמם,    נשך והדק שן והרעל עד להחנק    מאין אונים ומרי יחדו,    וכי ירוה עד לשכרה את-החמה, עד לשקץ ענות אב ואם    ועד לנאץ שם אלהיהם –    והניס את-עיניו הצדה, אל פתח אהלו, ומצא    והנה נפשי עומדת שם דומם,    חשופה בכל-נגעיה תעמד, ובכל-מדויה הרעים,    ובכל-כשלונה ועלבונה:    ""ראה, הנני לפניך, ראה מה היו חיי וטיבם,    וכחי מה, ומה אמונתי ומריי.""    וראה, וכבה ניצוץ הבוז, הצת רגע בעיניו,    ותוכחתו על-שפתיו תמות;    ודמעת סתרים תבא, פדיון לחרפת חיי    וכפורים לקלון ענותי.    תרע""א.       ",0,1,3,4,0,0
"   	 	 	         בשורי העליה כי / מאד שגבו מעוניה ־    אזי חשתי ועליתי / ובאתי עד תכוניה    אני חולה ולבי דל ־ / והיא תשיר רנניה    ותאמר להביאני / לשומי על מכוניה    לרצפת שש הביאתני / אשר ספיר אבניה    ובתכלת וארגמן / תפרש לי סדיניה    משכתני באהבתה / אלי נחל עדניה    לבית לחמה ומימיה / וגם ראשית שמניה    ואכלתי ושבעתי / בטוב נעם דשניה    והעלתני אלי פרדס / חבצלת שרוניה    ונפשי חשבה להיות / במנעמי מלוניה    הכי חלפו מצוקיה / וסרו כל יגוניה!    אבל לבי ־ יגון נפשי / אשר יזכר עווניה    והוא פוקד חטאיה / והוא מעלה שאוניה ־    ולא תמצא מנוחה לה / ולא שנה לעיניה    ותשב לילה לבכות / בקול יעיר ישניה    ויעורו לצוחתה / ויקומו לקיניה    ואומרים: מה להומיה / אשר תחריד שכניה    אשר תבכה באשמורות / בכי ציון לבניה?    עניתימו: ומה לי עוד / חיות אחר אמוניה    נשיאיה סגניה / חכמיה נבוניה    גביריה ושריה / ומעזי בחוניה    אשר הם כצמידים לה / וכעגילים באזניה    והיא כלה מהללה – / ואלה הם חתניה    והיא ארון ־ ואלה הם / שני לוחות אבניה    מנורה היא ־ ואלה הם / גביעיה וקניה    ועליה מעיל תשבץ / כרמון פעמוניה    אלהים, חוס עלי נפשי / והפק את רצוניה    והחישה מהרה לה / להשיג את אדוניה    ואם אין ־ קחה אותה / בטרם יום אסוניה!        ",0,1,1,1,0,0
"   	 	 	     אל תירא, ילדי,  רק שני עכברים הם,  הקופצים מן השלחן אל הכסא.  קטנים הם ממך  ולא יוכלו בלעך.      אל תירא, ילדי,  רק אצבע הגשם היא,  הדופקת רטבה בחלון –  לא נפתח לו.      החבא בי היטב,  אני אמך.  נמשך ליל אפל מעל לראשנו,  ואיש לא ימצאנו.        ",0,1,3,4,0,0
   	 	 	     נאם אברם אסיר תקוה    אשר פתח עני יתרו    עדי הלך חצי לבו    וענה הנדוד יתרו;    וזה פרש בפרשה    תחלתה דבר יתרו.             ,0,1,1,1,0,0
"   	 	 	     על אדמת בנימין בעיר בגבע    שם שאול המלך אוה לשבת;    וייפה הקריה על אחת שבע    בחרשת אמן ומעשה מחשבת.        גם הבריאה הנדיבה העניקתה    יתר הוד והדר על אחיותיה:    כנשר במרום גבעה הושיבתה    ותהי שלטת על כל מגרשיה.        מבחר עמקים בשמם לה הקטירו    ובאגן מעין חי רגליה רטבו,    צפרים עפות מנגינות לה העירו    גם רוחות עדנים סביב נשבו.        על יד דרך מכמש, לדרום הקרת,    מצוק שן סלע לו סנה יקראו;    רם הוא ומצל כגפן אדרת,    ומפלי גוו כסנאים יראו        ולרוח צפון למרות עיני שמש    שת יער בציר צל עב בצהרים,    בו כל חיתו טרף תרמש אז רמש,    כי עד כה לא עדו עליו רגלים.        ליער זה מערה­­­­­­­­­­–גבע יקראו,    כי ממערות צוריו האורבים קמו    ומערות שיחיו ערות העיר ראו    עת ביהודי אחיהו איש נלחמו.        ונהר מי שחו כבדלח לטהר    על עפרות זהב, יחצה לב היער;    וכרעם אדיר סאן משמי זהר    משק המונו מערוץ כפים יער.        אלוני חסן עתיקים כתבל    קדקדם מזקן בנחל כפפו,    גזעם מרב ימים נבוב כנבל,    בדיהם נטשו, שרשיהם נחשפו.        ובצלם כל חיתו יער רבצו    אקו וצבי ותוא, יחמור ואיל,    לשבור בנחל צמאונם נקבצו    ובחרבוני היום למצא צל ליל.        כי דממת השקט בכל שם שררה    וישימון תהו משל על אפסים,    וחתת הצידים שם לא עברה    ושאון קרנותם לא החריד אזנים.        אך אנקת הינשוף ויליל הסער    בין הזלזלים כשעירים הריעו,    אך הם קול קורא העירו ביער    ונקיקי הרים הד נורא ישמיעו.        עוד אבני בהו גם בעיר נפצו    מצבות זכרון לימי שד ולחם,    ובקיעי חומה ובתים רצצו    ושדודים שדות מהם יצא לחם.        ובתי מעון נהרסו נחשפו,    רקבון בחומה אזוב יצמיח:    מבעד החרבות שועלים נשקפו,    גם איה גם דיה מבין כל שיח.        ופליטי חרב אם שבו בנוה,    לבנות את כלה לא עצרה הזרוע,    עוד נשאר בה שמה, עיים כסוה;    כי קל לאיש לעקור, כבד לנטוע!        שם שם לו המל מכון לשבת–    ומערות היו למצודה ועפל,    ובמות יער למשוש עיר נושבת    ומגדלים הגביהו ראש בערפל.        ויהי מרעה עדר אל מראה הדר,    הרס לקרת וצחיח לצריח,    נחלי הבתות אל בית וחדר,    ושמחים נשקפו מבין כל שיח.        השועל! תמו חרבות לנצח!    איה הדיה גם איים אימו?    כל מקרן מפריס נפצו כקצח,    כל צפור כל כנף מלטו חיימו.        שם שרי אפס המלוכה קראו    אפסה ממלכתם – הקיץ לה הקרץ;    שם שרי עבר ומלכם יראו    ומקור חיים גבעה אל כל הארץ.        וביום החדש וביום החדש    באו הגבעתה כל שרי פלך    ויעשו הלולים ומקרא קדש    ויאכלו יחדו על שלחן המלך.        גם היכל מלכות רב כוננה ידהו    אל נכח היער במבוא הקרת,    וככל מצאה ידו כלל הודהו    ביקר חסן ובמכללי תפארת.        ובית מדות זה ורחב הידים,    בדמות אבן חן בזהב יתפש,    מחוץ ענד יפי תאות עינים    ובתוכו אצר תאות לב ונפש.        כי על אוצר הרכוש זמרת כל פלך,    על בית האזנים וחדר הנשק,    שם גם הרמון, בית לנשי המלך,    אוצר כל חמדה, בית ענג וחשק.        שם נשים רבות ביפי הוד נהדרו.    אך מיכל הצעירה על כלן עלתה:    כן יחשך סהר, כוכבי אור יקדרו,    עת יפעת שמש עלימו נגלתה!        ושמה על ככה גם מיכל קראו,    כי מכלל יפי היא, היכל כל צבי;    וכמי מיכל אתם הכל ישאו    כן נשאה כל–לב, כל–רוח, היא שבי.        כשמש כי תצא אחר הגשם    משחור חשרת עבים כסתה רקיע –    וזהב סגור מה–הוא ושבו ולשם    נכח הדרה שבו אז תופיע!        ככה נשקפה גם יפעת פניה    מקוצות ראשה כעורב שחרו,    וצנופים כדור סביב צורוניה    תלתלים הדורים ירדו סחרו        ענות צדק במרום מצחה הזהירה,    עדנה ונעם על חלקת הלחי;    יפעת הנער על תארה האירה,    עוד לא גאלו אותו דמעה ובכי.        אור נחמד נשקף מגלות עיניה    כיקר אור בהיר מעפעפי שחר;    גם אדם לחיה על לבנת פניה    כיפי רקמת שני על צמר צחר.        חסד כענן בקר האיר התאר    תמת נפש בערוץ לחיה קננה;    תורי שנים כבדלח לטהר,    גם שפתי שושנים מסגר להנה.        וכמגדל השן הצואר יופיע    וכאדני שיש נשקפו הכתפים,    ופה רוח אדני אט יניע    לב בר כתמה ותאומי שדים.        כהמות מעין חי מדברה במסבה    וכריח תפוחים ריח אפיה;    תם חזון ודעת ישבו את לבה,    צדק ומישרים תמכו כפיה.        גם נגן בנבל היטב יודעת,    גם קולה מה–נעים כל לב לוקח;    כי ימר כנורה כל עין דומעת,    כי ידוץ – כל שומעו טוב–לב שמח.        על כן יצא בהדרה שם לה בארץ!    על כן אל בית שאול שרים אתיו    כהמון נהר יוצק כי ירחיב פרץ:    את בתו את מיכל כלם יבעיו.        כלם רבי עלילה רמי יחש    וכפרח גמל בנער יפרחו;    ובלב כלם תוקד אש אהבה אחת:    אל זכר שם מיכל כלם נאנחו.        ומורם מהם פלטיאל הנער    הוא בן ליש – העיר גלים חבלתהו.    וכהכות גלים ים בנשב בם סער,    כן לבו לב ליש אהבה הכתהו.        אך לא אנחותיו הוא לבה לקחו,    אף לא אנקת רבים אזנה קשבת;    שוא הם יזעקו לשוא יתיפחו –    את דוד הרעה מיכל אהבת!!          ",0,1,3,3,0,0
"   	 	 	     אמר לשר, נשיא דורו וט[פסר / פליל] צדק: פתח פיך לאלם    שפט עבדך אשר הבעיר לבב רך / והמבעיר הלא שלם ישלם!        ",0,1,1,1,0,0
"   	 	 	     לדוד אשאל תשובותיו נכוחים,    ודברי פיו ישמח נאנחים,    אשר דקדק בסוד חיבור ומשנה,    וגם תלמוד והשגות פתחים.    שמועתו העירתני בליל,    ונזכרתי לשירות ולשבחים.    זרח עין שכלך עלי ידידי,    משושנה בראש בדי צמחים.    יקו לבי, ידיד, ממך תשובה,    ואז נבין ונתחבר שמחים.    האיך תדין בבן קטון ויתום    והרג איש באחד השלחים,    ואין לו שומרים אם הוא בזדון?    האיך דינו למול רועים ואחים?    הלוא אם תידעה זה למדיני,    וחפישה בכל פרקי ארחים.    ושלום לך חמוד לבי משולם,    כמו כפתור ואחד הפרחים.    ואחיך זכורים הם לטובה,    ואהבתם עלי לבי כאחים.    ויתברך אשר הפיק רצוני,    וישתבח עדי נצח נצחים.        ",0,1,2,2,0,0
"   	 	 	    ברכת הפרידה /   (לאוהב דבק מאח ש. ציז הי""ו)      הנה עד נצח לך לבי הקדשתי,    כי אוהב כמוך עוד לא פגשתי,    ובברית אהבתך הן אכבדה;    עתה רגשותי ממך לא אסתירה,    ולברכך עתה כנורי אעירה,    טרם חיש מהר ממך אפרדה.       אך כנורי פתאם נאלם דומיה,    כי לבי בי סוער, רוחי הומיה,    רק ברכות אלף לך יהגו כליותי;    על ענג לי תתה הא לך תודתי,    על אהבת לבתך הא לך נשמתי,    כי לבך הן יען אל קול רגשותי! –    היה בטוב,    שנים לרב,    שיש ושמח,    עלה והצלח!       ה' מנחם אב, תרמ""ג. ווארשא.       ",0,1,3,3,0,0
"   	 	 	     כל אבן בך דוקרת,  כוסחת  ומזלעפת;  וזה הקר הגח מפנים הקרת,  ממרום קרחת  וממפלת או מכוך מערה מוגפת –  לי הוא אש צרבת;  ואם על סלע אשתטח עם נפש מתעלפת –  וקמתי סדוק שפתים וכווי המצח,  ויהי כמו מציתי כף המות  ואשק תפת  על הררי הנצח.  כל אבן בך דוקרת  ככל גי־בן־הנם שבך, ירושלים;  אך מדוע זה בקום מנשק שאול בוערת  לי נפתחים שמים?!        ",0,1,3,4,0,1
   	 	 	     קרא חתן כתב אלדד ומידד    אשר היו במנינך חשבים    שניהם נשארו בעיר לבדם    ולא יצאו והמה בכתבים.         ,0,1,1,1,0,1
   	 	 	    למותת   עבודתך כמלוה היא בידך    ומלוה להשיבה לו מצוה      ו    וכן נפשך בתוך גופך כמלוה    שעה כמעט והיא תשוב למלוה.          ,0,1,1,1,0,0
"   	 	 	     –  מי זה דופק על חלוני?  –  “נער קטן אצבעוני!”  –  נערי, זעירי, מה-שמך?  מי אביך, מי אמך?  –  ""אין מולדת לי ושם,  אין לי אב ואין לי אם.""  –  ומאין תבא, נער?  –  “בא אני משוט ביער.”  –  צידה יש לך לדרך?  –  "" אין לי צרך, אין לי צרך,  כל הארץ לי היא, לי היא.  משקי טל, ופרח – גביעי.  סוס רכובי – חרגל שדי,  קור עכביש שוט בידי.  זבובי רקמה, דבורי זהב,  מן יביאו לי ברעב,  ולתפארת, לי תופרת  כתנת פסים הצפורת…""  –  ובליל סגריר, ליל חשכה  איפה תלין, תשכב איכה?  –  ""ראש פטריה צל וגג לי,  שם מנוח אמצא לרגלי.  הנה ערשי, ערש ננס,  קלפת אגוז בה אתכנס,  כפי למראשותי כרי,  עלה ירוק – מכסה בשרי.  כל-הלילה עם הפנס  שומרה לי ולראשי ערה  הגחלילית, יאיר נרה.""  –  מתי תקום, מתי תעור?  –  ""מתי? אך הבקר יאור!  קרן זהב תשקני,  תפקח את עיני ותעירני.  אקום, ארחץ ואטוס שוב  עם הדבורה ועם הזבוב.  כל החורים אני מלא,  דבר מני לא יפלא,  ובראותי אם ותינוקה  בעד החלון – לו אדפקה,  אקרא שלום לו וברכה,  לו ולראש כל-המשפחה…""  –  סורה, נערי, שב נא אתי,  שתה מכוסי, שבע מפתי…  –  ""לא, כי, לא כי, לא, תינוקי!  אץ לי דרכי, אץ לי שחוקי,  מחר אבא שנית ברנה  ומטעמים לי הכינה,  ועתה, שלום! אין לי פני,  שלום, שלום, כה לחי!..""          ",0,1,3,4,0,0
"   	 	 	     והיה בחשכת-הערב,  כי יתכס בערפל הים,  ורוח מאצל הנגב  כי ילחש לרתם הנם, –  למעוני בין חגוי הסלע,  העלם, תבואה עדי!  תעלומות יתלחשו צ’ינרים1,  ירח שם יהל בגיא.  אלי! דמי הליל הגיע,  הזמיר כבר עמד מרן.  בוא! אבי על תועפות יילה2  שם ינהג את עדרי הצאן.  אני באביב-ימי רעננה,  שחרחרת ויעלת-חן,  כגלים ינועו שני שדי,  ושני ילבינו משן.  לרגעים תצתנה, תדעכנה  שתי עיני שעמקו מתהום,  אני – אש, אש חשק, אש תאוה,  אלי בוא – הן כבר רד היום.       מיכאילובקה 1895       Platane  ↩    רוכסי הר בקרים וירך הים.  ↩           ",0,1,3,4,0,1
"   	 	 	         נשימה עמקה ותכלה לרקיע,  אשר נעצרה בגבהה;  עין פקוחה לרוחה שתגיה  בהירות השלוה;      ושקט צלול. וקול כי יגיע –  כדלף טפות במערה;  ורחב של חסד, ולטף מרגיע…      צהרי סתו השלוים!  אחר להט קיץ  או מול סופות חרף –  אונכם כה זוהר ורוגע?     21.2.1939           ",0,1,3,4,0,1
"   	 	 	    נושא השיר היא האגדה היונית הזאת: לצרס בת יופיטער, הממונה על הצמחים, אבדה פרוזרפינה בתה ולא נודע אנה באה. ימים רבים בקשתה האם השכולה ולא מצאתה עד אשר נודע לה כי מלאך הדומה חמד יפיה בלבו ויורידנה אתו לבאר שחת. ואחרי אשר כל יורד שאול לא יעלה והיא כבת אלהים לא תרא השחת וא“כ בתה לא תשוב אליה והיא לא תלך אל בתה, לכן עשתה את צמח השדה למלאך שלוח ופרי הארץ לציר אמונים בינה ובין בתה: הצמחים המציצים הם מלאכים באים מן הבת אל האם, והנובלים הם ההולכים מאת האם אל הבת. נקל להבין כי המשל הזה רומז על התמורה התמידית אשר בטבע, והוא ע”ד: תוסף רוחם יגועון ואל עפרם ישובון תשלח רוחך יבראון. עשבי השדה, שהללו נוצצין והללו נובלין, הם כמלאכים שלוחים וכסרסורים בין החיים ובין המתים.       האביב ישוב ממעונו רקיע  וחדשה כנשר תבל תופיע;  גבנוני חמד עטו ציץ ופרח  מעל כל הפלגים נצמת הקרח,  ותכלת מופזה מקצות שמים  תשקיף אלינו מראי משקע מים;  הרוחות ישיבו שובה ונחת  יישגשג כל עץ, כל פארה פרחת;  שירים ורננים ביערות הקיצו –  כלם פה אחד עלי יתנו קולם;  ""פרחי האביב ישובו יציצו,  “בתך לא תשוב – לא תשוב עד עולם”.    ימים רבים עברו, שנים חלפו,  כדור כל הארץ רגלי צנפו;  קרני המאור הגדול שלחתי  למצוא את בתי רביתי, טפחתי,  אך עקבותיה עד כה לא נודעו  אף שמץ מנה אזני לא שמעו.  הכל, השמש, הכל את חושפת,  אך לי לא תוכלי למצוא הנאספת!  האתה, שר עולם, יפיה חמדת  ובנעימות פניה תשבע נחת,  או אתה, מר מות, אותה שדדת  ותורידנה אתך לבאר שחת?!    הוי, את מי אשלח מי ילך לי שמה  באשון ליל נצח ובבטן האדמה?  מי יצלח לצלוח נחל הבליעל?  ארץ מאפליה מי ירד ויעל?  הן מיום מימי הנחל ינהרו,  עוד רגלי איש חי אותו לא עברו,  ונאות תפת מחשכי ארץ שחת  עוד לא נגלו אל עין נפש צולחת.  ארחות אלף יורדות חדרי מות  ומשם לחיים לא אחת תשב,  ונהי שועת בתה בבאר צלמות  על כן אזן האם לא תקשיב קשב.    מה-שפרה נחלת אשה ממתי חלד  כי בת-חלוף היא, כי למות תולד  מחמד עינה כי יקח מעליה  היא תלך אליו כי ימלאו ימיה,  אך גרי בית אל ונצורי אל-מות  הם לא יראו שחת, לא ירעם מות  ובעצמותיהם אם בוא יבוא רצח  יאריך מכאובם כגבולות הנצח.  אדיר במרום! אנא הורידני  ממושב אלהים לבאר השחת,  שם אהבתי אל בתי תרפאני  מכאב אנוש וממחלה נצחת.    לו שם אל ארץ תחתיות ירדתי  אל מלך בלהות בלאט צעדתי  (שמה לימינו בת-אוני יושבת  על כסא כליון בדביר צלמות,  שוא תחפש עינה הנמגה למים  נגה אור יום וברק שמש שמים,  לשוא אל יולדתה נפשה נכספת,  אני הרחק מנה אתע זועפת)  אפח בה רוחי ובחם לבי אחם  לבה הקפוא עד כי ישוב יחי  ובכור מות גם הוא, לא ידע רחם  גם הוא מקול בכיי ירד בבכי.    אך שוא אצפה, הבל איחלה,  אמרת אל נערץ תקום ותהי סלה,  וכמו כוכבי אור במסלות יישירו  ותקופות לכתם המר לא ימירו.  ממחשכי שחת הסתיר פניהו  על דרכי השאול לא ישים עיניהו;  כל חי ויקום המות יבלענו,  עד בלתי שמים לא יפליטנו,  עדי על נבכי נחל הבליעל  תשב הרוח, יגה אור זורח,  עדי גם שם שמש בהדרה תעל  קשת בענן ובלילה ירח.    האמנם לצמיתות מני אבדה  וכמות גבר חדל דומה ירדה?  האף אמנם כל אות לי לא השאירה  בו אתנחמה עת זכרה אזכירה,  ועב­תו­ת אהבה, בם יחד רתקו  לב אם ובתה, הכלן נתקו?  הכי לא נשאר כל צמיד וחבר  בין ראי שמש ובין יורדי קבר?  לא, לא לצמיתות האל הפרידנו,  רק מעיני, לא מאזני, נעלמה;  עוד שפה ודברים אל נתן לנו  לשיח יחד מעמקי אדמה.    עת הנצנים ימותו יבלו  ומרוח הסתיו עלים יפלו  כל עץ יחשף מענף עד שרש  וערירים יעמדו סבכי החרש –  אז תבא תקותי בי ותחייני  מסלול ודרך אל בתי תורני:  לשחת אקריב כל זרע זרוע,  כל עשב כל זג מפרי עץ נטוע,  ובמעבה האדמה אותם אזרעה –  צירי אמונים אל בתי לי המה;  הם לי לפה ובם עמה אשתעה,  אדרוש טובתה, לה שלום אשימה.    ובשוב האביב מחביון שמים  אל קול הזמיר צלצל הכנפים  אז יעלו הקבורים ממשואת אמש  יחליפו חיים מזהר השמש,  ומזרע כל פרי מתו לעין  זו נבלו לשחת היו כאין  ישובו יופיעו בגיא וגבע  עטי רקמתים ושלל כל צבע;  ובעת נצרם ישתרג, רומה יעל,  יטמן שרשם בעפר מתחת  ועטיני התהום ושחקים ממעל  ישקום דשן עדנים ירוום נחת.    רגלם עד עמקי השחת תגיע  ובארצות החיים ראשם יופיע –  צירי אמונים מאת בתי המה  הם לה לפה, על ידם אתנחמה.  כשבויה בתפתה אם יעצרוה  וראות את פני לעלות לא יתנוה  מרבאות פיות פרחי תפארת  אשמע הוד קולה, אשמענה דוברת:  כי גם שם במקום אור יום לא זרוח  במקום אבדון ומות נשקו  עוד תאהב נפש עוד יחוש הרוח  והמון המעים לא התאפקו.    ובכן ברוך אתה לי, גיא וגבע,  וברוכים כלכם, צאצאי הטבע!  על מחלפות ראשכם אשים זר קרנים  ואמלא כוסכם מטל השמים,  ויפי הוד הקשת אחר הגשם,  המחפרת יפעת אדם ולשם  ויקר אור ערבים בקצות רקיע,  אשו עליכם והדרכם אגביה.  ותהי לי לחק: כלבוש תבל קרח  אלבש אני קדרות ארד בבכי,  ובשובה ללבוש נצנים ופרח  תשוב גם נפשי היבשה ותחי.        ",0,0,2,3,0,0
   	 	 	         אלהים אל ראשון ואחרון / נעלה על כל גבוהים  איחדנו ואקרא בגרון / בראשית ברא אלהים.      אלהים אדני אל עולם / יעידוהו לבות אמוני  אף מעשיו יודו כלם / אכן יש אדני.      אדני אחד מאז נקדש / בלב נמצא ולא נכחד  אמת יורה כי כל יציר חדש / נתנו מרועה אחד.      אחד אדני רם ונשא / עד לא שפרירי מעוני  אכן הוא פעל ועשה / כל אשר חפץ אדני.      אדני אל אפס בלתו / יודע לכל שואל  אף הוא ראשון והכל בעתו / ואל מי תדמיון אל.      אל אור אז קרא במאמר / ויגרש מאפל ואור  אפדת עז לבש ואמר / יהי אור ויהי אור.      אור ארץ ושחק לילה ויומם / יביעו אמר במרץ  אין קדוש כאל מרומם / אשר בידו מחקרי ארץ.      ארץ במדה יסד וקלקל / חוג מתהלך על אגדה  בעשותו לרוח משקל / ומים תכן במדה.      במדה בראתם תוכן שחקיו / ועמדו יחדו עת קראתם  בהטביע אבן בתוך קו / צפון וימין אתה בראתם.      בראתם בלימה להיות בהו / לעת תחליף כלבוש אדמה  בנטות צפון על תהו / תולה ארץ על בלימה.      בלימה בגבורה שת ממדים / בקרב סגרירי סערה  בהקצותו פנות וצדים / נאזר בגבורה.      בגבורה במאזנים הרים / זרומי תחתיות שנים  בפלס שקל הרים / וגבעות במאזנים.      במאזנים בכחו לעשות הגדיל / בצנור הנגדש בגיחו  ברקיע ביניו הבדיל / מכין הרים בכחו.      בכחו בעתו קרה עליות / מפלג שטף לקול תתו  ברוחו יערפו בציות / יורה ומלקוש בעתו.      בעתו גדולות תכן מזריו / כמוס במו שלג מצולות  גפי רשף העמיק לצריו / עושה גדולות.      גדולות גבורות שת באוצר / אבני אלגביש יקרות  גנז קפאון לעת צר / ודבר גבורות.      גבורות גדול מספר עצומות / בהבדיל תחתיים בדול  גם בקראו למקוה תהומות / זה הים גדול.      גדול גליהם יחדו הגיר / וישבר חקו עליהם  גבול גדר בעדם להסגיר / שאון ימים שאון גליהם.      גליהם גאולים שת וזקק / מחוז יבשת ממצולים  גרפם עד יפלס מחוקק / דרך לעבר גאולים.      גאולים גליו אז לעבר / הוליך בנתיבי שביליו  גזרם בשבט אל גבור / רוגע הים ויהמו גליו.      גליו גבורותיו בם יקוו / להראות שנית נוראותיו  גדלתו אז איים יחוו / ורעם גבורותיו.      גבורותיו דשא דמו להפרות / ועשב לעבודת נקשה  דשני ארץ צצו להברות / ותוצא הארץ דשא.      דשא דשן לאלף מנויים / ומאתים ותשעים לדשן  דעץ גם שלשים שנויים / ומעגליך ירעפון דשן.      דשן דרכיו יזם להפאיר / צור מעז ומחסה לחוכיו  דביר עדן להם התאיר / הן אלה קצות דרכיו.      דרכיו דברו השלים וזרח / שמש וסהר לאור באורו  דצים כגבור לרוץ ארח / לשמע בקול דברו.      דברו דבר לרוץ תמיד / עד בן נון חילים יגבר  דהר מרוצתם העמיד / כי פי יי דבר.      דבר דגלו שבעה להצמיד / בשבעה גלגלי זבולו  דגלים בגלגל רום העמיד / איש על דגלו.      דגלו דגים תהום שרץ / ועופות מרקק פלגים  דגר תנינים פרץ / ובצלצל דגים.      דגים האכל התיר לחוסיו / והכין לויתן לתכל  הן עליו יכרו עמוסיו / לעת האכל.      האכל הבא מטוב ימינו / ערך על שלחן והרבה  הן כל זה שדי הכינו / לעשות לאורח הבא.      הבא הביתה עת קראו / שם נפש בגו עמותה  הזמין הלך להביאו / ויבוא הביתה.      הביתה הודו עליו יאור / בהכתירו יפעת כבודו  הפיקו נות בית נאור / כסה שמים הודו.      הודו הזה נתן עליו / לעשות לו עם שאול חוזה  השית מתחת לרגליו / את כל הכבוד הזה.      הזה הגן הפקיד בידו / ונחת שלחנו ממגן  השליטו לאכל מעודדו / מכל עץ הגן.      הגן היא תתן מגד / וזה יתן לכם ויהי  הרחק מן העץ נגד / כי מצות המלך היא.      היא והוא אוו אכל / ושניהם שניהם קהו  והשיאם ערום נוכל / ותאכל היא והוא.      והוא ונסתר חשב דרכו / ממגלה מצפון ומסתר  ובהתהלך קול בסכו / ראה רעה ונסתר.      ונסתר ונלוז גער צורי / לא תוסיפו עוד לעלז  זמר לשם יושב תהלות / עד יעבר זעם.      זעם זה מלאו נסוגים / עד שוב מישרים חוזה  זבדם שנים שריגים / את זה לעמת זה.      זה זכרם שלחו למקנה / להתעדן בפרי סחרם  זרע יבול ורעות צונה / מארץ זכרם.      זכרם זמרה לקחו לקרב / פרי ובכרת צאן תשורה  זמן למוביל שי ערב / תודה וקול זמרה.      זמרה זמם עת רצון / ורב ניבו נבזה נשמם  זר לעשות חומד לצון / לו כאשר זמם.      זמם זועה יד להפך / חורש על אחיו רעה  זעף דם נקי לשפך / והיה רק זועה.      זועה זר מראש רוחש / פשע כסה ונזר  זך ענהו מה תכחש / ועיני ראו ולא זר.      זר חרב שלף נכנע / ואות שם חופש קרב  חלץ בלכתו נד ונע / ובמלחמה מידי חרב.      חרב חיל לא קרב / ויחלפו יום וליל  חבור עצבים מאד רב / עתקו גם גברו חיל.      חיל חנף רב תקפו / ומטה רשע צץ וענף  חבלים חלק אל באפו / כי כלו חנף.      חנף חי נאץ ואמר / לאל סור מני ארחי  חוקר סתר אז גמר / להכות את כל חי.      חי חשך יד מתי און / ומסכה עליהם נסך  חבלם יחד בטיט יון / ואת עבדו חשך.      חשך חק זרם כביר / וקמטו ולא עת מרחוק  חשרת מים עליהם העביר / כי עברו תורות חלפו חק.      חק חסיד לא הכרית / במחותו יקום מפסיד  חיה לארץ שארית / כי הפלה יי חסיד.      חסיד טרף מכל שנים / ובעץ גפר קץ וחרף  טלטל יונה לעינים / והנה עלה זית טרף.      טרף טוב כל ברואיו / והצילו מש[אול קטב]    טרף נתן ליראיו / ודורשי יי לא יחסרו כל טוב.      טוב טובם לא נער / ושם איתן מושבם  טחו תפל יושבי שנער / הן לא בידם טובם.      טובם טיט השלך בשאט / באמרם להכביד עבטיט  טאט מעזם ולא אט / וכמו יוצר ירמס טיט.      טיט טבור זדים רמס / לבל יקום דבר דבור  טלטל אנשי תוך וחמס / יושבי על טבור.      טבור טהור לאור יצא / ומאליו נזהר נזהור  טועים נמצאו סיג ונמצא / זהב טהור.      טהור טוב בחר בחור / בן שלש כגן רטב  טעם לנסוגים אחור / טעמו וראו כי טוב.      טוב יעץ להעיר איתן / ומאש גבור לא נרעץ  יזם כרת גלול מפתן / ונדיב נדיבות יעץ.      יעץ ישרו מנעוריו / לאחז רגל באשורו  יה צרפו מבין סתריו / להגיד לאדם ישרו.      ישרו יבחן לשחט יחיד / עד יקר דמו ויוחן    [יראת ש]די לא הכחיד / יי צדיק יבחן.      יבחן יראה ממכון כסאו / תבוסת עם עני ונכאה  יזכר ברית איתן בקראו / יי יראה.      יראה ישעו גזע אמוני / וימחה בשכר זאת פשעו  ישא ברכה מאת יי / וצדקה מאלהי ישעו.      ישעו יהגה בן נבחר / כארז בלבנון ישגה  יושב אהל דת שחר / ובתורתו יהגה.      יהגה יפרח בית מגוריו / תם נעור וריק ברח  יעטוהו בדי אמיריו / צדיק כתמר יפרח.      יפרח כדת גזע ידידות / עד בני חם הקשו עבודת  כבשו אדוניהם לעבדות / אשר לא כדת.      כדת כלו גן ננעל / הציץ ויעשר חילו  כרם לחבל יזם שועל / והנה עלה כלו.      כלו כלבנון זרח / מתחת סבלות מנון  כשושן בין חוחים פרח / ויך שרשיו כלבנון.      כלבנון כבוד רב העדם / ויאבדו זרים אבוד  כרעו שרי נף נגדם / ונגד זקניו כבוד.      כבוד כעדר שלחם / בישימון חדר בחדר  כסוס במדבר הנחם / וינהגם כעדר.      כעדר כאלה בנסעם / עת מסך פרוש יעלה  כזאת מי שמע על עם / מי ראה כאלה.      כאלה כהנים הם לאלי / קרואי ראשית אונים  כאמור ואתם תהיו לי / ממלכת כהנים.      כהנים לסבל קדש אנה / והזר הקרב יבל  לוי לעמד לפניו מנה / ויט שכמו לסבל.      לסבל לעולם פנת יקרת / אביר יעקב האצילם  לאהרן קדושו ברית כרת / אתה כהן לעולם.      לעולם ליי נבדל / לכהן בהיכל לפני  לו ולזרעו כי יגדל / יכתב ידו ליי.      ליי לעשות חקים נעימים / תהיינה כפיו פרושות  למלא ידו שבעת ימים / כאשר צוה יי לעשות.      לעשות לשולחיו דת יפנה / שאר גדול מאחיו  ללשכת פלהדרין יפנה / ציר נאמן לשולחיו.      לשולחיו לקח טוב יזמן / בהקהיל תחכמוני פקח  להורות חק עשור נאמן / ישמע חכם ויוסף לקח.      לקח לשולחיך תקשיב / ואז יישר כוחך  לכן התאמץ להשיב / אמרים אמת לשולחיך.      לשולחיך מתניך תשנס / וישמע אל ויענך  ממרום יתן לך נס / ואתה תאזר מתניך.      מתניך מפח מועק ימלט / באפס תקות מפח  מעגלותיך יתמך פלט / כי הוא יצילך מפח.      מפח מליץ טוב נאצל / עת יכונן נפשו להחליץ  ממות פתאם נצל / מלאך מליץ.      מליץ מרפא [וארוכה] / ועבודות ארבע ייפה    משמ[ר הלילה והיום] מלא[כ]ה / וציר אמונים מרפא.      מרפא משיחו ישלח תמיד / בהראותו זבחי עם [נכוחו]    [מעבירים] פר ואיל להעמיד / נגד יי ונגד משיחו.      משיחו מזה סר לבית רקח / עם זקני כהנה במחזה  משביעים עליו שם בלקח / אל נא תמוש מזה.      מזה מכבד בקול תשואה / ונעם צרדה בפה בלבד  ממעט אכל פן תקר תנואה / לקדוש יי מכבד.      מכבד נכוחים יהגו לפניו / בספרי קדש או בשיחים  נדודים ישבע בית מלוניו / משיב דברים נכוחים.      נכוחים נפשם חצות ליל / יעירון לעבודת קדושם  נצבעו בפיס לא בחיל / להציל ממות נפשם.      נפשם נכוחה ראשונית / תרם דשן עולה קדוחה  נתכן פנימי ונרות שנית / ידעו עשות נכוחה.      נכוחה נאמנה שלישית / [קטרת סמים באמנה]  נתחים ברביעית לשית / עדות יי נאמנה.      נאמנה נחפזו צנופים / לעשות [ זו]  [נגיד מלאכ]ת ישלח צופים / נבהלו נחפזו.      נחפזו נס לעשות ולחזות / אם שחר קדים [עלה כנס]  נגה כצאתו על פרזות / נתתה ליראיך נס.      נס נאמנים צור יצוה / בהוסדם על ציר [אמונים]    נכון לצאת חוץ למקוה / מימיו נאמנים.      נאמנים סבבוהו בנסעם / ולשער המים קרבוהו  סות פרשו בינו לבין עם / אשר סבבוהו.      סבבוהו שמלות ונחפז / לטבל ולהסתפג ולעלות  סגן יעטהו כלי פז / חליפות שמלות.      שמלות סבה הם לדחות / במכנסי בד שמץ ודבה  סאון חרפת שטים למחות / כי היתה סבה.      סבה סלולה בכתנת בד / לפני נורא עלילה  סוד פסים תסיר ומעבד / דרך לא סלולה.      סלולה סביביו אמרת צורו / באבנט יחגר שר קרביו  סחות צלמי כשדים בחגרו / על כל סביביו.      סביביו סביב מצנפת תעביר / פרע ותצדיק אות חביב  סכלות לשון בקול יגביר / על שולי המעיל סביב.      סביב סבלו אפוד ערב / וחשן שאת לפני מחוללו.  סמל העשוי בחורב / ביום ההוא יסור סבלו.      סבלו עולם בציץ יצמיד / רצות דם ונסך ומעלם  על מצחו יהיה תמיד / כירח יכון עולם.      עולם עדי עד ציר נקדש / עת לעשות תמיד יצעד  עשרה בעשור יקדש / ביי עדי עד.      עד עמו עז כקרץ / התמיד וקבל דמו  עמד להקטיר ולהטיב רץ / ויי עמו.      עמו עטרת רצון בערכו / ראש ונתחים לעתרת  עת יקריב סלת ונסכו / תשית לראשו עטרת.      עטרת עמו אץ ככלות / תמיד השחר מהקימו  עד פרוה ימהר לעלות / עם נדבי עמו.      עמו עליו סך וקדש / וירד וטבל מול אציליו  עטה בד ועת קדוש חדש / הוד והדר תשוה עליו.      עליו עומד אל עולם / צדק עדוותיו ללמד  עת בין מזבח לאולם / הכהן הגדול עומד.      עומד פניו בעת יקרב / לחלות ולגלות טמוניו  פר הקריב ופאת מערב / אל עבר פניו.      פניו פשע בל יכסה / ובסמכו יסמך ישע  פה יענהו צור מחסה / אשרי נשוי פשע.      פשע פה כעת יכפר / סגן וראש בית אב אפפו  פנה ויצג הפר / עד בואו פה.      פה פניהם שמו כהואל / ללכת עמו שניהם  פתח יסוד לצפון אריאל / מגמת פניהם.      פניהם פאר עטה במצאו / שעירים וקלפי פור מבאר  פורי פז טרף בנשאו / כחתן יכהן פאר.      פאר פעלת עת רצונך / ושם על ימינו הטלת  פץ סגן העל ימינך / כל מעשינו פעלת.      פעלת פחד כקמץ / בשמאל וירהו יחד  פי ראש בית אב חזק ואמץ / לא היה פחד.      פחד צדקו ציר יעטה / תמיד כי ישעה בחקו  צור שלום אליו יטה / יי חפץ למען צדקו.      צדקו צבי ופאר נכתם / בתפשו שני שעירים כלביא  צמד גורלות בתתם / לעטרת צבי.      צבי צבאות תעלז בנשאו / לשם חטאת בקול תשואות  צלצלו צדיקים בקראו / בשם יי צבאות.      צבאות ציון ראו אורה / בשמעם שם אלהים עליון  צפצפו יחד בקול זמרה / ורננו במרום ציון.      ציון צדקה לא להכרית / כדת שעיר העזאזל חקה  צמד בו תקות זהורית / עד יצא כנגה צדקה.      צדקה צפנת להראות / מליץ לשועו האזנת  צעד בין אולם לראות / טובך אשר צפנת.      צפנת צדקי בדרשו / לצאת עם שבטו נקי  צעק על הפר ברחשו / ענני אלהי צדקי.      צדקי קדושו אז יענה / ככלות לצקת לחשו  קם לשחט הפר לפני / גואל ישראל קדושו.      קדושו קולו יאזין רב / כקבל דם לרצות פעלו  קרא למרסו ואז יערב / את הוד קולו.      קולו קדשו אז יעלה / במחתת פז לחתות אשו  קרב למלא אש למלא / את דבר קדשו.      קדשו קטרת בשמאל נתונה / מלא חפניו למצא עתרת  קח מחתה בימין ופנה / להקטיר קטרת.      קטרת קדם מזבח פנימה / לפני הפרכת יקדם  קצה צפון יתור בעצמה / לרוכב בשמי שמי קדם.      קדם קרן ישעו ירים / לשאת נס ולחזק תרן  קדם מחתה בין שני עפרים / הנושאים קרן.      קרן קדשו כסתה עננה / בתתו קטרת על אשו  קצר עת צאתו רננה / בהיכל קדשו.      קדשו רבות רץ נחוץ / קחת דם פר ממסבות  רץ להזותו פנים וחוץ / פעמים רבות.      רבות רצה צור ערכו / עת לשחט שעיר יצא  רחש להזות ושב לדרכו / כי כבר רצה.      רצה רצון לכפר משוחי / והצליף על קיצון וחיצון  רצף השעיר החי / שוחר טוב יבקש רצון.      רצון ראש פעלו יחבר / שתי ידיו עליו וידרש  רחש פשעי עם ודבר / יחולו על ראש.      ראש ראש מדבר צוק ישלח / שעיר ביד עתי נפרש נפרוש  רצץ בהשליכו ופלח / מכף רגל ועד ראש.      ראש רבות יעש בהקטיר / חטאת לצור תוכן לבות  רחץ וקדש ועולה העטיר / וכהנה רבות.      רבות רע לא ימצא / וחק טבילה לא יגרע  רגל כף ומחתה ויצא / ואין פגע רע.      רע שמור בפשטו כלי בד / וטבל וקדש כחק אמור  שקד ללבש פז מכבד / כי למועד שמור.      שמור תרצה תמיד כעורך / ועת יקטיר וייטיב תפצה  תר לשאת ידו לברך / ופעל ידיו תרצה.      תרצה שלום לעם מאשר / בצאתו באין פגע לבלם  שמר תם וראה ישר / כי אחרית לאיש שלום.      שלום לעמו ציר יזבד / והם יסובבוהו לרוממו  לביתו ילוו בכבוד / דורש טוב לעמו.      לעמו מופת טוב יבשר / באמרם לציר שעיר שופת  מי יודע כי עוון סר / תנו לכם מופת.      מופת האות עת יעירון / אז יבשר ציר פלאות  הוסר עוונך עם ישורון / וזה לך האות.      האות לבן מאד כברית / וטהורים נצבו כדרבן  לראות פלא חוט זהורית / כלו הפך לבן.      לבן עוון וסר פשע / דברה בת קול בהדומו  חסידים זמרו קול ישע / כי רוצה יי בעמו.          ,0,1,1,1,0,0
"   	 	 	    רשות לנשמת / ר' אברהם אבן-עזרא     אל אל אשחר ואפללה, / עוד בי נשמה ואהללה.    בקר בקומי אדרשה שמו, / לילי ויומי אזכר נאמו,    דמעי ודמי יגרו כמו / נוזלי נחלים, ואסלסלה.    ראש מאמרי שיר אקדמה, / שמך אפאר וארוממה.    פרי שפתי לך אשלמה, / הודך א[פ]אר ואגדלה.    הנה שפתי מיקרך / לא אכלא עוד, ואברכה,    גדל כבודך והדרך / אגיד לכל יבוא ואמללה.    מרפא ומזור תן למחלי, / שלחה – ותסלח נא למעלי,    קרבה לנפשי חיש לגאלה / כי לך אקוה ואיחלה.        ",0,1,1,1,0,0
"   	 	 	       כנור וחליל, הלם־תף…    זמר: למצידרלם!    לצד הכלה – מזל טוב! –    נצב החתן. ממש גלם!    יין צמוקים, שכר, י""ש,    לקיך וטורט לפרפרת.    – כלום כחכם, אחי, תש?    אולי שתות לא לכם לתפארת?    עורו־נא, עורו, אחי!    עורו בלב שמח!    כבר קפחתי ימי ושנותי    כקביוסטוס אי־צולח.        ",0,1,4,4,0,0
"   	 	 	     הוא מעלה עצמו יום יום  על כל גרדם;  ועם שנשפכים חייו במעלה כל שוק  ותחת כל עמוד –  כן הוא אהוב, חשוק,  חמוד.  וברך נא, בן־אדם,  את פיטנך אשר עם כל צוקה  יחנך ראשון כלונס הדם  ובמקומך יוקע.        ",0,1,3,4,0,1
"   	 	 	     שאלתיך, אדון נפשי, ברנה,  והרביתי לפניך תחנה,  ושמתיך כמגדל- עז לנוסי  ולפני צר כסוחרה וצנה,  וכסכה ביום- שמש ושרב, [5]  וגם כאח ביום שלג וצנה.  זכרתני, זכרך אל לטובה,  כאלקנה בזכרו את- פננה.  ושלחת גבינה לי למנה,  ומה- ידמה ביום אחמול גבינה. [10]          ",0,1,1,1,0,0
"   	 	 	    כתב לאחד מהאוהבים מיחידי סגלה וחכמה   רעי נסעו ויעתקו, / עברו מעלי, חמקו    וביום נסעם - נסע לבי / רחק עמם - כי רחקו    וכאלו הם צוו נפשי / לרחף עמהם, ערקו    מדוע לי לא חבקו / גם לי דודים לא נשקו?    איך היינו לשתי ידות / אסף יגון יום נחלקו?    שלחו אלי: יחל, כי עוד / חבלי פרוד לא נתקו.    אל תאיצו על נחומי, / לשאת צוקות אל תציקו    כי כליותי אור דלקו / אף צלעותי אש נשקו.    מי זה ראה חלל בוכה? / ניביו עדיו, כי ינאקו    מקול רגש בכיי והמון / נהיי גלי ים שתקו    כוכבי מרום חרדו אלי / וכזעקתי כן זעקו    ישאלוני: על מה תבכה / עד עיניך דם דפקו?    על הר נעתק לתמה בי / כי ההרים לא נעתקו!    על שר נבר שלח ידו / נגע בהם - התפרקו!    יועץ רואה כל הנולד / מרעיוניו - כי עמקו    אב החכמה, כל הצמאים / מזיז ניבו שד יינקו    דובר תמים, כל אמרותיו / למאד נעמו אף חלקו    עד אם דבר על לב שמם / אז אמרותיו לא שפקו    יבשו אחריו נהרי חכמה / ושדי בינה כך צמקו    שמעו עליו אנשי לבב - / על פרודו כף ספקו    אף הארץ עם שוכניה / מבלעדיו כי בוקקו    מיום סורו סרו ברכות / שדי, עד כי לא הורקו    גם השמש לא ראינו / וברקים עוד לא ברקו    על פיו היתה שמחת אדם / עד כי מרב גיל שחקו    הס נרגנים הפרידוך, / תמק עינם כי המקו    פתחו חרב להרג נקי - / נהרגו בה ויתבוקקו    אף חרבותם על לבותם / וחניתותם שמרקו.    אנא, אחי אל תשתומם / כי שכר טוב לך נשקו    וזכר יעקב כי כן גלה / ובשובו - שם יאבקו    ובגלות איש מאדמתו / חבלי יגון ירתקו -    ובגלותו גלה לבי / אך מורשיו בך דבקו    כשלו ברכי, חזקו צירי, / אולם ידי לא חזקו    לא אנחם עד כי אלך / אלו רגלי קוץ שתקו    כי לא אשנא מדי חיי / אמרותיך שנמתקו    מי זה יכתב תאות לבי - / ומזמותי לא נבדקו!    סופרי תבל יגעו לכתב / מעטיהם כי בצקו    כלו עטי ובעת כתבי / כרסיסי טל דם דפקו.    האל ישית דרכך נכחו / ונתיבתך לא יעיקו!        ",0,1,1,1,0,0
"   	 	 	     ולו עוד, יכבדהו האל, במלחמת אשביליה ושרפו הר הזיתים. ואחר כן עבר על אשונה ואצטפה ועמק אובדה. והיה זה בסיון שנת תת""ח [4808; מאי-יוני 1048].        חיים בלא ריש ותחלוא / טובים לנפשי, ונפלו,    לולי זקונים, ואין לי / הועיל ב’לולי' ולא ‘לו’    נראו לבנות בראשי, / עצמו כמו חול, וגדלו,    נראו לעיני הליכי / מהר לשחת, ונגלו,    היו שחרות חדשות / הולכות בגאה – ובלו,    ככה יבלו ימותי / תבל וחוגה, ויכלו.    חיי, אשר תם וגמל / בסרם כאשכול, ונבלו,    שובו לאחור והוצי- / או ציץ נעורים, וגמלו,    גזלו ימי עד אשר מ- / כם העבירו וגזלו,    אם לא – דעו מה למחר / יתא עליכם, וחדלו.    מה יעשה איש, ירמו / אותו זממיו,וישלו,    כי יעמד את פני אל / כבד ברשעה ומלוא?    אשרי אנשים יעצם / לבם בליל, ושכלו,    עשו פלילה, ועשו / יצרם בכח, ויכלו.    לולא אשישות, לקחום / נגדי עלמות, ומלו –    לקחו יגונים לבבי / מבין כסלי, ונשלו.    יפו באמרם: גלו מן / לבב תיגו, וגלו –    לולי קרב, כי שאוניו / שכנו בלבי, וגבלו,    שלטו תשואות קרב על / זמרת זמורה, ומשלו,    שמעו רננות במשתה / רנת קרבות, וחלו.    לולי פלאות, בצר לי / ירדו כמלקוש, ונזלו –    הוריש זמני כבודי / זרים וסורים, ונחלו.    בזו משנאים ברית ב- / נינו ובינם, ומעלו.    באנו באלה, אבל ע- / מדנו באלה – ונכלו.    עוו נתיבם, וענה / פיהם התולים, והבלו.    הרבו לדבר גבוהה / בי על לשונם, ורגלו.    קמנו אליהם באישים / ישאו כשטף, ויעלו,    כלם בכתר ומכלול / נלחם, ורקום וטלוא,    קמו בחרב שלופה / ובשם אלהים, ודגלו,    לבשו חניתם, ובאו / בגבול יהירים, וקטלו,    תקעו חניתות בלבות / ראשי סרנים, ושתלו,    קצרו בברזל גויות / בא עת קצירם ובשלו,    הרגו אנשים, ושבו / נשים, וכלו ואכלו,    דלקו בזיתים בגבעת / זיתים, וגדעו וקמלו,    תראם כאישים שחרים / הכו בחרב ונפלו,    הוביש נסיכם וסגר / פתחי שעריו ככלוא,    ראו משנאים פתאים / מה בא עליהם – ואבלו,    היו בלבם גבוהים / ובני אלהים – ושפלו,    חזו המונים המונים / חנו כארבה וחסלו,    היו לבוזה בארצם / ובכל ארצות, ונקלו,    עברו וחלפו כעבים / הבלי לשונות, ואזלו,    חרו פעלים והמסו / כאש דברים, ובטלו,    עמדו עזורים בששון / על מי ישועות, ודלו,    בדמי רשעים הלומים / רחצו פעמים, וטבלו.        אחי, אשר על ישוע- / תי שש לבבם וגלו –    על טוב כפלו אלהים / אמרו זמירות וכפלו.    קומו קחו תף ושירו / לאל בלב טוב, וחולו.    מאל עשה לי כמו זאת / תמיד בכל יום שאלו!           ",0,1,1,1,0,0
   	 	 	    ומן אנט ͘ ם תצניפה וארשק נחתה ותרציפה [ומן הפיוטיים שבחיבוריו והמהודרים שבעיצוביו וריצופיו]    È — — — / È — — — / È — — / / È — — — /È — — — / È — —   חקר היטב ידידי יגעני / מצא פלס לאהבתך ומעגל    עדי שרתי בחקרי האהבים / עדינה יֽשבה אצלי כשגל    ואמרת ועד-אן אהבתך / מסתרת ולא-תרא ותגל    והקציר כבשל יקצרהו / ושית חרמש עלי קמה ומגל    ובן-ישי בעצם אהבתו / הלא שלח וקרא לאביגל.          ,0,1,1,1,0,0
"   	 	 	    אחרי סכלה עצת אחיתופל וינגפו עם ישראל לפני עבדי דוד וינחם על חטאתו.       קח נפשי יה! ובדמי ימי אלכה,    ארדה לשאול תחתיה ושעריו אחרי יסגרו    תאטר עלי פיה באר שחת ותפתה    אולי לא יאחזני בעקב פשעי ואישן ואשקוט.    מה-תערב שנת המותה לנפש פושע!    פה בארץ החיים אך קול פחדים באזניו    נאקות חלל יליל אלמנה ושועת יתום ישמע תמיד    זעקת שדוד לא תדמה – הגות לבו תציקהו;    רגע לא ישקוט לא ידע שלוה    עדנים זרו לו ושמחה תנוס מפניו    אכן בבא יומו ונפשו תרד שחת    שמה חדל רוגז ושוד חלץ מנהו.    קח גם נפשי יה! ושיתני בבור תחתיות    בעד מקור חיי אל תשים בריח ודלתים    יזל נא ממעיני לנחלי בליעל סלה!    שם ידוד מרי שיחי ובמתים חפשי אהי.        אולם הה! אשורנו, בהגיגי אחזה שאול תחתיה    איום ונורא הוא, מחשכים! מצולות!    מלך בלהות יעור מירכתי ארץ תחתית    צועד בזעם הנהו באף יכון לקראתי    “הורד שאול גאונך!” קול חרונו אשמע,    ""חטאה גדולה תעיק נפשך ותקו לשקוט פה?    עורו רפאים כלם! הקבצו עתודי ארץ!    ראה איך ישאו אימי איך קדרו ושחו    בעבות חטאתם ימשכו עמל ושוד עולמים    לא אשא פני רוזנים נגיד לעני אשוה;    ואתה שפל בני תמותה! טורף אב באפו!    אתה תיחל בשערי מות כי מנוחה תקדם פניך?""        אללי לי כי רשעתי! גם בשחת אין מפלט    גם בעברי פי פחת ימין רשעה תאחזני.    אך מי מבלעדי ישיא בי נקם ושלם?    מורשי לבבי מלטו בקעו אפעה, חמתו תרוני!    קצרו שנות עולמים אין די בם השב גמולי    כי רבו עונותי.          ",0,1,3,3,0,0
   	 	[גביר יוסיף] 	     גביר יוסיף כהוסיף הון ענוה  ויעזו בהרבות הון שפלים  ויכבד לב נדיבי לב ביום בוז  ויבזו ביום בוזה נבלים.         ,0,1,1,1,0,0
"   	 	 	     היום בטרם נפטר, השחק עוד מאדים,    וכבר רבצה על הכל תוגת ערבית עקרה.    יפה השעה הזאת לספר ספורי בדים:    “היה היתה נערה…”        ""היה היתה נערה ולה רגלים קלות    לחפז אחרי החורש עם משך-זרע ביד.    רחוק השדה ההוא: שמה כל נתיבות    גדר הגורל לעד"".        ""גדר הגורל לעד, אך רגע קט ואינך,    ארבע פנות המשכן נגעה בן רוח קדים"".    – שבעתי עצבך, ערבית! לבי איננו הולך    אחרי ספורי בדים.       סוף תרפ""ח       ",1,1,3,4,0,1
"   	 	 	     קדרת ונוגה כאלמנה,  תחת רקיע השמים,  צעדת לאטה עננה,  שחרה ומלאתי מים,  ועל ארחה קטנה נבטה  ארצה בפנים נזעמים,  המלוה על מטה עתה  משורר אל משכן עולמים…  המטה נסעת,  העננה דמעת,  הארחה תחיש פעמיה;  ושם מפאת ים,  קוים כדם,  תשליך השמש עליה.  מאחרי המטה הלכת  אשה אבלה ונוגה,  פניה יפיקו צלמות  ועיניה דלפות מתוגה;  בגדיה קרועים ופרומים  כקרעים בלבה פנימה,  ושבעה ילדים ערמים  הלכים ובכים עמה…  והמשורר המת  במטה הנשאת  מוטל על גבו בלי נוע,  השמש שקעת  העננה דמעת  ורוח נשבת מגבה…  רוח ממרום נשבת  ושמיכת המשורר תניע,  תגלה שוליה מעל פניו  וצלמו החוצה יופיע.  שורו אל פניו הדלים  עוד עדנה ונער רויו,  ראו נא קוצותיו תלתלים  טל ילדות עוד במו תחזיו!…  המשורר המת  קמט בלא עת  ובאבו יובל לקברות,  הרוח הומיה,  העננה בוכיה,  טפותיה נגרות, נגרות…  בעלומיו גוע המשורר  באבו יובל לקבר,  לא מת במלחמת בינים,  לא המיתו חץ קנאת גבר,  לא השקתהו רעל יפה פיה  אהובת סגנים ושרים,  לא הורידתהו באביבו נשיה  יד נצר צו במסתרים…  עברי מרחם  בלי שמלה ולחם  היה רענו המשורר,  בכלוב, בבית סהר –  תחום עמו, מנער  ישב וירעב וישורר…  כשושן מעפרות הקברות  צץ מבין קברות אמתו,  פלגי דמעתה גדלהו,  ויפרח, ותפרח שירתו,  ולאמתו הרעבה והצמאה  שר שיריו על בטן הרקה  ובשפה אמללה כמוה,  שפך דמעותיו אל חיקה…  ויקונן המשורר  וקול בוכים עורר,  על שבר בת עמו תמתו,  ויזלו כל ימיו  מי ראשו ודמיו,  ותקרב לשחת חיתו….  לך למנוחתך משורר,  שם מרי נפש ישליו!  לא ראשון בבכים היית  ועוד רבים כמוך יבכיו!…  השבר, הה, גדול כים,  דמעות עוד יבלע כנהרים,  עוד יכתבו, יכתבו בדם  חזיונות חמרים חמרים!…  השמש שקעת  העננה דמעת  הארחה תחוש לקברות –  הרוח המיה,  האלמנה בכיה,  ועיני היתומים נגרות!…       ביום הזכרון למות סמאלענסקין       ",0,1,3,4,0,0
   	 	 	     בלילות הסתו  נופל ביערים עלה לא-נראה  ושוכב דומם לארץ.      בנחלים  יקפץ הדג מן המים  והד נקישה לחה  יען באפל.      במרחק השחור  נזרעות דהרות סוסים לא-נראים  הנמסים והולכים.      כל אלה ישמע  ההלך העיף  ורעד יעבר את בשרו.        ,0,1,3,4,0,0
"   	 	 	     לא בדמעות תדיחו את חלדת עבדותכם,    לא בהמנון ושיר לכם תקנו את פדותכם;    ועל מזבח התחיה אם לבכם קרבנכם –    לא ירצנו אלהי הדרור, לא יענכם.    חטא לחיים חטאתם, אתם ואבותיכם,    ולא שמתם את לבכם לקול אדני,    בהשליחו בכם כל העולם החי.    ובבוא יום הגמול לעון בני העם    לא יכפר העון הזה רק בדם,    אז דרור לכם תקנו בערמות פגריכם.   1903       ",0,1,3,4,0,1
   	 	 	         אמת מה נהדר כהן גדול בצאתו מן הקדש      באפדת חשן נקבעת / באבני טורים ארבעת  בנעם אדם ראובן לטען / בנגה פטדה להזכיר שמעון  ביפי ברקת ללוי צמודה / ביקרת נפך להזכיר יהודה  בשפר ספיר לדן מפליא / בשזף יהלום להזכיר נפתלי  בלהט לשם לגד מאשר / בלקח שבו להזכיר אשר  במלואי אחלמה ליששכר יאהילון / במראה תרשיש להזכיר זבולון  בהדרת שהם ליוסף מזמין / בהלת ישפה להזכיר בנימין  בקרן אפוד מלמד להועיל / בקול פעמונים על שולי המעיל  בטהר כתנת כציץ החונט / בטכס אפדת האבנט  בנקיון מצנפת כניצוץ הלהב / בנעם ציץ הזהב.            ,0,1,1,1,0,0
"   	 	 	     שורי הכבדים שארו בבית,  לילות חלקים  עליהם יתרפקו —  חתולים שחורים, חשאים.      אך שוא לכם, אחי, כי תחכו!  נעלי נשלתי —  הן רפא לרגלי הדוות  ולבי לא יפן ליין.      עירם ולנפשה  רובצה שם שדמה,  יקרח סגריר בה קרחה —  ואנכי לא אשוב.      ראשי הרים שנונים  השמימה,  עתה ילא שם הלך,  זה ההלך לא אני.      רחובות הוללים  הרסו אל חדרי  וישאוני אתם.        ",0,1,3,4,0,0
   	 	 	     במקום צבאים או גביעי יין / רקח לבבי מזמן יהל    המה בבוא שמש מאורי גם / ליל יחשך סהר ולא-יהל.          ,0,1,1,1,0,0
"   	 	 	    ארריך ארור ומברכיך ברוך.  בראשית כ""ז, כט     מברכנו ארור, אררנו ברוך    ועמנו – גולה מצרע.    דם טפנו כמי-הרגלים שפוך.    פת לחמנו – רעי-מארה.        שקצונו גויים כטמאת הנדה…    עד מתי, אלהי, עד מתי?!    וענה אלהי ישראל – אל קנא:    “עד תקרא על חברון שם תל-חי!”    תרצ""ג       ",0,1,4,4,0,1
   	 	 	    אמת השיג חמוד נפשי ומנה / ר'   בהשג ענן בלא לקיון     אמת השיג חמוד נפשי ומנה    בארבי סר יהי לקיון לבנה    לבוש אדום ושחור זה גוונו    ובמערב סמאל בא וחנה    שדי גבור ומלחמה יקטרג    למול מזרח וגם אנה ואנה    במות יפלו בעלי עמקים    והצפון לקחו לו למנה    יעורר שם חלאים בגשמים    שתה דודי לך חמאה ישנה    מעולה מחלי מרה אדומה    שתיית יום הלוא הועיל לשנה    שלום האל יחיינו בחסדו    ויעלינו לקריה נאמנה    תנה מחסדך עלי משולם    ולבי שש בחכמתך וקנה    אילת חן מבקשת שלומך    ולחכמה בליבך יש הכנה        ,0,1,2,2,0,0
"   	 	 	     זוכרת,  אזכר לא אחת:  כסוס נבעת  דהר הלב החולה:  הכל, כלאור של ירח מלא,  היה מדמה וחור.  ופתאם – – בדמי – –  רמז אש.  מבשר ומזכיר ומרוה ומצמיא  ומוחץ וחובש.       אביב, תרפ""ט       ",1,1,3,4,0,1
"   	 	 	         שן נפלה לי, שן נשרה לי,  שן קטנטנת וצחורה;  אחפשנה, אמצאנה,  אכניסנה חזרה.      בקשתיה, לא מצאתיה,  די, איננה, נעלמה!  וצמחה לי שן נחמדת,  שן אחרת במקומה.            ",1,1,4,4,0,0
   	 	 	    אל תאמינו / ר'      אל תאמינו בפקדון ומקחות    אדם אשר לאחרים סוד יהי חשף    אם לא יהי נאמן על ניב אשר הפקד    איך תאמינו עלי-זהב ועל-כסף.        ,0,1,1,1,0,0
"   	 	 	     עלי ערש רעננה  אחליף כח ואתעודד,  ירא לא אירא פן מתחתי  את משכבי יקח שודד.  בריא שלם אשא ראשי,  אשוב אזכר שנות נעורים;  אחלם – טוב לי כי אענה  שמה חביבים לי יסורים.  אמות אשכב עם אבותי,  ימתקו לי אז רגבי קברי;  אבטח כי גם ניני נכדי  יחיה אדם, ימות עברי.  כמה נאים האילנות  עלה ירוק, פרחי אביב.  – – – –  אל לילד לומד תורה  שעשועים, שחוק, אולת,  יחגור אונים יחשוף זרע  תקפץ תחול – תמרט לחי תחצוב, תך  שוב הביתה אל תכנע  דל מתעשר ייטיב פנים  ובבית כפן רעב.          ",0,1,3,4,0,0
   	 	 	     זרק על עבדך אימה    ועת תזרק היה לו רך    מכבה אש ברוח …    .. כך ..תא ..רך.        ,0,1,1,1,0,0
   	 	 	     אם־אהלי דודי בנפשי צענו/ איכה בתוחלתי בעירם טענו  שברי ושמחתי וחברת אהבי/ מיום ליום יסעו ואך לא־יחנו  צר־לי עלי חשקים בדמעה יבטחו/ וביום כאב על־הדמי ישענו  ברק ינדמו להתנודד וקול/ יונים בענפי ההדסים קוננו  ינחמו כי־נפרדו מהם ועל/ חרב בספם חל בחיל יתאוננו  התאבקו יחד ברבעיהם ואת־/ עפרות מעוניהם ימי־עד חוננו  אבכה ויתחמץ לבבי בעדם/ אהמה וכליותי מאד ישתוננו  אשתה דמי עיני עלי נודם ימי־/ הם בעסיסי צהלה התרוננו  אם־לא בנגעי יאמינו שוררי/ חליי ודמעי הם אשר יאֽמנו  אם המריבים נדברו בי אקראה/ יצֽרפו אבי ונא־יבחנו  איך חֽרדו רעים ורעים שֽקטו/ איך אהבים גלו וצרים שֽכנו  המה אשר חנם לחומי ילחמו/ ובאהליהם בעדי ירֽננו  הורו במו־אפל לישרי־לב בחץ/ איבה עלי־יתר כזבים כוננו  פתים אשר אשת כסילות בעלו/ ולבעלי חמס ותוך התחתנו  רעות בפיהם מֽתקו תמיד ואש/ קנאה במורשי לבבם צֽפנו  רקים אשר הונם מקום אל עֽבדו/ מהאנוש ופני עניים טחנו  מתם ומשכל כחרש יֽבשו/ משד ומכסל כפרים שֽמנו  טמאו ולו יובאו באש ובמי תהום/ אז יעלה באשם ולא־יתלבנו  בקעו עצי כסל והסכילו הכי/ לא־יסכנו בהם אבל יסֽכנו  תצר אדמה מנשוא כסלם עדי/ אפי שחקים בחזותם עֽשנו  ראו בעיניהם תמונתי ולא/ שכלו תבונתי ולא־התבוננו  לו עין מזמתם לטושה הֽיתה/ חסו בצל שכלי ובו התלוננו  אל־תדאגי נפשי לדבריהם הכי/ הם הם בעיני כל ונחנו נֽחנו.          ,0,1,1,1,0,0
"   	 	 	     רוח, מהרי לבא אלינו  להשיב כל לב מצמק,  לב זקנינו ועולינו,  בין בהר ובין בעמק.    שחק, שלח גשמים עם זרם  להחיות כל ניר מיבש,  לרענן בוצרים בכרם  ולרחץ ענב כאבש.    שמש, דם לכהרף עין,  כי מחרב צל נשאפה;  צאלים בארץ אין  ויערים בה עוד מאפע.    אלהים, ברך עירנו  גם אותה במתק יער;  עד מתי נזרה שירינו  על שרב, על חול ומער?        ",0,1,3,4,0,1
"   	 	אל תבוא את עבדך (פזמון) 	     אל תבוא את עבדך / במשפט וזכר חסדך!    סמר בשרי מפחדך, / כי כל דרכי נגדך.    אוסיף שיחה או אגרע – / לא ייטב לך ולא ירע,    אך לנפשי הטוב והרע / וחלדי כאין נגדך.    בינה הגיגי ועודדני / ולעשות רצונך למדני    ומידי אשמות פדני – כי לבוש חסד מדיך.    ראיתי כל מפעלך / לנוצר הוא ולא לך,    ואיך אוכל לספר גדלך? / אתה הוא יי לבדך!    הפארתני בשם כבודך / ותגמר עלי בהודך:    ׳אהב יי את בכל מאדך – / ואני משאול אפדך!׳    מרום, אם מעל מעל / בך לבי והרע פעל –    ידע, כי גדל מעל / שמים חסדך.        ",0,1,1,1,0,0
   	 	 	     הידעו הדמעות מי שפכם    וידעו הלבבות מי הפכם    הפכם בוא מאורם תוך רגבים    ולא ידעו רגבים מה בתוכם    בתוכם שר וגדול תם וישר    ירא האל ואיש נבון וחכם.        ,0,1,1,1,0,1
   	 	 	     גברים כאוכל יש אשר כל צריכים לו    וגבר כמו מרפא למחלה ולנגע    וגבר כאזור עש אשר לא לכל צלח    וגבר כסם מות ימותת בעוד רגע.          ,0,1,1,1,0,0
"   	 	 	     ברוח דמיוני אני יצרתיך    ובחזיון הליל – יפעתך;    ניחח שושנים נפחתי אל פיך,    הרביתי חן-קסם גזרתך.        ואקח אור יהל מדרומי-הציר,    ואקח אור נעם הסהר,    את לבן הקצף על זרם בגיר,    את עדנת דמדומי השחר;        שדדתי גם עמק אוקינוס הים,    שדדתי שחוק ילד תמים,    לקחתי ואשים תוך עורקי הדם    את כחות עין-גזר1 נעלמים;        את חשכת ליל-דרום וברק מאור יום –    ואמתח תוך נקרות עיניך,    ובגלות השקדים שעמקו מתהום    ובחביון ליל עפעפיך.        ואסק מרחביה ואוריד מעל,    ממאורות-עד נגה אלמות,    עם זיו חכליל צפירה ברסיסי-הטל –    השבעתים בעיניך לשבת.  וכלילת-היפי לי פתאם נגלית,    מלאת זיו-נגה כאראלים,    ובסוד שרפי-מרום בעריפים דאית    באשמני ליל חשרת-צאלים.        וכילדת-מרום מבנות ארץ רוממת,    כילדת זה גן-העדנים,    ומלא גיל ומורא מעינך בי שמת    סגדתי ואליט הפנים.            Geyser – מעין רותח באיסלנדיה.  ↩           ",0,1,3,4,0,1
"   	 	 	     אצוה את החלום והעלה לי את דמותך    מן הערפל.    כי נרדם יומם בי חלומי שנת חרדה,    הוא נעור בליל סתו אפל.    ואראך יושבה אל החלון עם הערב,    עצובה ומחרישה.    השמש שקעה. רק במערב    עוד תלחש אשה,    ואני על ידך לוחש לך בחשאי:    “השמש ירד”.    ומלא דאגה סתומה חור כל העולם,    וכבר הליל מרבצו חרד,    וכיתום אחד גדול כל העולם,    גם בני-האדם יתומים;    ותועים הם ומבקשים דרך אחת גדולה,    ולאל הלבבות הומים.    ואולם לבך הומה אל חלומות,    ונפשך אל מקורם    וחפצה את בשבע שמשות בבת אחת,    ותועה את לבקש אורם.    היי עמדי – לבי מקור חלומות,    חלומות חיים;    ובנפשי עולות שמשות ודועכות,    ונפשי עמקה כשמים.    ויושבה את עצובה ומחרישה,    ועיניך דם אלי תשאי.    ואנכי רוקם רשת של חלומות,    ומצודד לבך בחשאי.   1904       ",0,1,3,4,0,1
"   	 	 	         חם לוהט למן הבקר.    גם הסיס לטוס יגע.    בבקעה עד שמי אין חקר    געי בקר בוקע.    מה, לבי, לגעי לא תען?    זכר־נא שיר למדתנו אמא:    ""גשמך, אלי, למען    תינוקות הגשימה!""    פתח, לבי, בזמר, נס־נא    ובריחם־ברק יפרוקו    שערי גשמים ברעם,    ורטבות עלה תרעשנה    צפצפות ברעד.        ",0,1,4,4,0,0
"   	 	בקונצרט של קזדיז‏‏‏‏ֽי 	    על כלים עתיקים       המנגנים — חדשים,  הכלים — עתיקים;  הם אינם רועשים,  אך סודות ממתיקים.    ובימי מלחמה  בין יפן ובין סין  מה שקטה הנשמה  עם זמזום “קלויסין”.    וזה ה“קוינטון”  עם “ויולה ד’אמור” —  כל רך יקינטון  בקרבם עוד שמור.    פיטנית בת טובים  כך משלה בחרוז:  ""נגינה של זבובים  בשבת של תמוז"".    אך הנפש רותה  עם קזדיזֽי  משירי הסבתא  על ערשי ועזי.    כי אחרי הנגינה,  שנגנה במתיקה,  ישנתי שנה  עמקה, עתיקה.        ",0,1,3,4,0,1
"   	 	 	    ואמר בשובו גובר ומנצח מהמלחמה ההיא, והיתה בחרף של שנת תת""ו [4806]:       כמו זאת תהי חידה ממשלת / וככה תהי גאות וממשלת:  יחנן במלולו – והוא לא רש / ונקלה, והיא – גאות ממללת  חכמה בציד לבות – ומי למד / פעלת לכד לבות לעצלת?  נדיבה, נבלה לא מדברת, / ולא בוז להוריה מגלגלת,  בחורת בני צדוק, ברית רעים / תחלל – והאב לא מחללת,  ושועה, ואולם לא ביפיה או / בלחם כהנה זר מכלכלת,  ותבוש להשיב ‘לא’ ולכן אם / תאלץ – ימותיה מקללת,  כבודה פנימיה, דבר צדיק / תסלף – ושחד לא מקבלת,  חלקה כמו שמן, ונמתקת / כנפת, ונבחרה כמו סלת,  מאירה ונשקפה כמו שחר, / אימה ונוראה כנדגלת,  וברה כמשפחתי, באין יוצאת / ופרץ, במשפחות מסבלת,  ומי נחצב מצור קהת או בור / מררי, ומרים לו מחוללת,  וצעד כמותם על מרומי שור / וחומה, ולא צעד עלי דלת,  ורבה עלי יראה, והנחל חק / אלהיו, ולא נחלה מבהלת,  וגדל עלי תורה ועל משרה, / ומאס בנלוז או פתלתלת –  תהי לו ולשארו עדת צריו / וחומדיו בעל כרחה מהללת.  ומי יעלים שחר בידו, או / ישוה ישרה כעקלקלת?  ומי יענה כי אין לשמש אור, / וריח לקנמון ולשחלת?  יהוסף בני, אל תהרס בנין / יסדתיו בקו ישר ומשקלת,  וקומה עלי כני, ואחשב / כדוד, ותחשב כקהלת,  למען בקום אישים, בני בונים, / ועושים כמו עדה מחבלת,  ובזים למוסר אב נבון דבר, / ודת אם מחכמה ומשכלת –  אדמה במר תצרח, והארץ / תקונן כמו אשה משכלת;  ועת שום בני אבות מבינים את / תבונה לנפשם חק ומכלת,  כמעשה בני מחול ולא כבני / אליאב ובן-יצהר ובן-פלת –  אדמה אזי תפרח, ויעל ציץ / וגומל בנכריה ונובלת.  אלהי לך איטיב דבר שירה / כפולה עלי טובה מכפלת.  ואשא וארים קול ואמר: את / מרומם בממלכה וביכלת,  למען הריקות והפלת / לפני עדת זרה ונוכלת,  אשר דברה: אני ואפסי עוד! / מפיצה והורגת ושוללת,  ובנה, בבואנו בארצה, כי / אשר נעשה בה לא מכלכלת,  ונלאית ראות שולל ואיש חלל, / ושמלה בדם עמה מגוללת,  וחומה מפרצה, וארמון רם / מנתץ, והארץ מחבלת.  והיה שמה: ראשה ומושלת – / והיום שמה: רשה וכושלת.  שרופה – והיא לא דמתה כזאת / לפנים, ולא היתה מפללת.  בלועה אכולה, אחרי היתה / מלכים מבלעת ואוכלת.  ושבתי נטוי גרון, ורחב פה / ולשון, ונשא ראש וגלגלת.  והנה, עלי שיאי והכנע / משנאי אשר היו למפלת,  ועל טוב ועל חסד אשר יד אל, / בטובו וחסדו, לי מחבלת,  ושירי עלי ישעו, אשר לעד / יחדש בכל עדה ומקהלת –  ישושום נאות מדבר וגם תגל / ערבה ותפרח כחבצלת,  ותרן לשון אלם, ופסח / ידלג בשמחתו כאילת.         ",0,1,1,1,0,0
"   	 	 	    (על־פי מקור אנגלי)       לילה, לילה נום־ננס  מהלך לו עם פנס.  בכל בית הוא שואל,  בכל דלת מסתכל,  ומציץ בכל חלון:  ״מי עוד לא שכב לישן?״            ",1,1,4,4,0,0
   	 	 	    וקאל פי מן תעאטי אלרדّ עליה [ואמר על מי שהשתדל לפגוע בו בהשגותיו]     מסכל את במו שמי והלל / התוכל צהרים לעשות ליל  ומי הוא זה אשר־לבו מלאו / הלא קרא אלהים לא תקלל.        ,0,1,1,1,0,0
"   	 	 	     יחדו יחודו, / יחיד ואין בלעדו,  קדמון ואין נגדו, / ברוך שמו וכבודו!    אפס ליש הודעת / ושמי מרום רקעת,  נהר וים בקעת, / משפט ודין השמעת;  ונהר מעודו / יתברך מהודו,  מלאכי צבא יעידו / כי הם מליצי חלדו.    באהבה לעמו נמצא, / בחנס כגבור יצא  לילה, ולשמו חצה, / כי הוא גדל העצה.  שלח משה עבדו, / אהרן איש חסידו,  לעלות תנין באידו – / להם שוע בפידו.    ראשי על אויבי תרים, / יחיו שאר נקברים,  תהדף בעזך צרים / לילה, כליל שמורים,  וזכר שלח ידו / לשחט בנו יחידו,  כעקד איל עקדו, / בלבו ובכל מאדו.    מטיב וגם משגיח / ישלח, כאור זורח,  תשבי וגם משיח, / שלום בלי ירח,  יוסיף שנית ידו / לקנות שאר ידידו  ולבוש נקם הוא מדו – / מי הוא זה בא בסודו?        ",0,1,1,1,0,0
"   	 	 	    ואז נזכה / רחל מורפורגו  לה' חננאל פארגעס       נזכה במקהלות    לצאת ובמחולות    לשיר בקול נעים    לטוב שברועים       ההרים וגבעות    יפצחו ברננות    כל-עלי אילנות    זה עם זה ימחאו       לתת תודה לאל    בבנין אריאל    אז כל-העם יראו        בא אל ציון גואל    הושיע ישראל    ובראשם חננאל.       ה’תרי""ג, 1853       ",1,1,2,3,0,0
"   	 	 	       אלהי, חקרתני ותדע מזמתי  ורעי למרחוק ושבתי וקימתי.  בנת כל תכונתי וארחי ורבעי את  זרית, והסכנת דרכי לא בעצמתי.  ראית דבר לבי בטרם קצה מלה  בלשוני, וידעת אחריתי ותמתי.  הן קדם והן אחור צרתני ועל ראשי  שת כף ימינך, וידך באדמתי.  מלאת שמי שחק ואחרית ים,  אן מרוחך אלך – ושם אתה לעמתי?  חשך לא ישופני, כי אין ממך יחשיך,  ואתה אשר תוציא לאור תעלמתי  הן קדם קניתני ובבטן תסכני  ותעש בתחתיות את עצמי ורקמתי.  גלמי ראתה עינך ועל ספרך כלם  יכתבו, ולא אחד מהם אז בקדמתי.  ולי יקרו למאד רעיך ומה עצמו  ראשיהם, ומה נבער כל דעתי וחכמתי.  אודך על פלאיך, אודך על חסדיך,  בך מעמד גויתי, לך רוחי ונשמתי!            ",0,1,1,1,0,0
"   	 	 	     מוזר היה ארח חיי ופליאה נתיבתם,    בין שערי הטהרה והטמאה נעו מעגלותם יחד,    התפלש הקדש בחל והנשגב בנתעב התבוסס.    במערת חזירי אדם ובטמאת בית מרזח,    באדי נסך פגולים ובערפלי קטרת תועבה,    מאחורי חביות מזג, על-גבי ספר צהב-גוילים    נגלה עלי ראש אבי, גלגלת קדוש מענה,    כערופה מעל כתפיה צפה בענני עשן,    פנים דוים מצער ועינים זלגות דם;    דומם עמדתי בין ברכיו ועיני תלויות בשפתיו,    המו שכורים מסביב וסבואים ספקו בקיאם,    מפלצות פרצופים נאלחים וזרמת לשון שקוצים,    נעוו הכתלים משמע, החלונות חפו פניהם,    רק אל אזני לבדה, אזן ילד לא מטמאה,    נזל ויפכה חרש לחש שפתים טהורות,    לחש תורה ותפלה ודברי אלהים חיים.  לא-רבת ראיתי את-אבי, לא-ארכו ימיו עמי,    בעודני רך וקטן ובטרם אשבע צלמו,    בקרא עוד עיני לרחמיו וראשי למחסה ידו,    לקחו המות מעלי, הפריד בין שנינו לנצח,    אך דמותו צפנתי בלבבי, אקראנה והתיצבה:    כשור יגיע כח, מתנהל דומם ולאטו,    פוסע במוטות עלו, רחב גרם וכבד צעד,    נקשה ומתאפק ושוה, הוא-הוא בכל-חליפות העתים,    בימי סגריר טעוני זעף ובימי שרב קודחים,    צעד קדרנית והסע עגלת חייו, הזוחלת,    עמוסה אבנים לעיפה, בדרכים כבדי עבטיט    ובארחות עמקי חול ומענני תימרות אבק,    מפרקתו שחוחת מוטה, מצחו חרוש דאגה,    ועיניו, בארות יגון, תוהות באפס תקוה,    על-כל-פרשת דרכים וליד כל-ראש נתיבות:    היבא מאשר יבא אחד גואל ומרחם? –    ככה ראיתיו תמיד, ונפשי עלי השתוחחה,    בהנתקו מדי בקר מעם חיק אלהים, מקור חייו,    עם התפשטו מחלצותיו הטהורות, טליתו וטוטפותיו,    ובעוד עיניו בנפשו ולבבו ככנור פלאים יהמה,    ובעוד אזנו נטויה אל רננת כוכבים רחוקה,    יצא נכנע ומחריש ונבוך כמכה ירח    לשוב אל סבלות ימיו הזעומים ולעצבון ידיו:    שבת יום-תמים אל-עקרבים בתוך מרזח סרוחים,    גמע הבל פיהם והתגאל ברוח שפתיהם.    יום יום – עלות לגרדם, יום יום – השלך לגב אריות.    ובשובו לעת-ערב החדרה כלו שותת קיקלון,    נתעב ונאלח על נפשו, כמשוי ממצולת סחי,    שוע לבי לענותו, אלם יגונו הכריעני.    הה, לולא קטנתי ככה, לולא רפיתי כח,    ואתנה כתפי עם כתפו וצוארי עם צוארו אשים,    נשא עמו בעל ועמס אתו בסבל,    חלק כחלק נמשכה, אולי יקל-לו בגללי –    אפס כי קצרה ידי מאד ותפלתי בחיקי כלתה,    והוא גלמוד כשהיה שרך נתיבו, נתיב התלאה,    שחה לעפר נפשו מרב נטל ואמץ כח,    ובהעק המשא מאד – לא עמד לבו, כי נשבר,    ויפל תחתיו פתאם וימת בחצי ימיו.    כתוא מכמר, על אם הדרך, כרע נפל אבי.    נפל ולא הוסיף קום.    ובירכתי בית-העולם    מאחורי פרבר הזפתים, מעון חלכאים,    בתוך קברות אחיו, דלי-עם ואביוני-אדם,    בלא עתם כמהו שפותים לעפר מות,    רחץ מאבק חלדו ומטהר מזהם ימיו,    לבוש בדים, צחים כשלג בקר וכנפשו,    ועטוף טלית בלה, צהבה כגוילי ספריו    וכמוהם רוה כלה תפלות ורחמים,    נשוקת שפתים חרדות וספוגת ריחות קדש,    מתחת לציון עץ דל, נבוב נסרים דקים,    באחד מימי אלול מצאו עצמותיו מנוחה,    וכתבת קצרה מראשותיו, חרותה ביד לא אמן,    תעיד עליו נאמנה: “פ. נ. איש תם וישר”.        ",0,1,3,4,0,0
   	 	 	    כתובת: עוד לו      לשכון בסתר התבונה אותה / נפשי ולשמוע נעים מליה    היא יעלת חשקי ונכספתי אכול / ממן פרי פיה ומיבוליה        ,0,1,1,2,0,0
   	 	 	     חכם לריק לא יעמיק את – [בורו  גם לא לחנם] ישבר את – גגו  גם לא לחנם יאסר את – רכבו  גבור כאוסר בעבותים חגו  אם תחזה אריה והוא מתנער  מסבכו דע כי דברים בגו.          ,0,1,1,1,0,0
"   	 	 	    בלב נעכר בלב נעכר, במספד מר אקונן / יצחק אבן-כלפון     ואאנח, ובבכי אמרר.    וכבנות יענה אבל אסדר    וקינתי ונהיתי אעורר.    לכליון זמני ירדפני    בכל-רעות לכלותי, כצורר.    ויום פרוד – כאלו במגרה,    יחידתי ונשמתי, יגורר.    למי אלך? ומי אביט? ואל מי    אני אפנה? ועל שם-מי אשורר?    ועזבתי בנו דויד, אשר הוא    לכל-סלע כמו פטיש מפורר,    אשר מליו יחיו הנשמות    כאיש חיה למו נער מזורר.    קחו אותי, ידידי, ועשו בי    כצווי אל בבן מורה וסורר,    בעזבי שר שלחו אל לבאר    סתומי דת, וסוד הדין לברר.        ",0,1,1,1,0,0
   	 	 	    ולה רחמה אללّה [ולו ירחמהו אל]     מחצני אשר יאור דברו / וצוארו כמו אור הלבנה  בפתחו לֽלאות זרו יגלה / מאור חזה כשמש במענה  עניתיהו קחה נפשי ואשקוט / ואם־אין רפאני רפא נא  השיבני במתק פיו ואמר / רפואה אין לכל־מכה ישנה  המכתי ישנה היא ידידי / טריה היא ואין לה כי כשנה  השיבני שתה כוסי ושיר לי / ביום פרוד ואל־תבוא רננה  ושירה לי ידידי בערבית / עלי תד͘כאר מן אהוי ביאנה.        ,0,1,1,1,0,0
"   	 	 	     ימי אדם צבא / והוא בעולם הלך,  כי בהבל בא / ובחשך ילך.  שוגה באהבת תבל / סכל, כי הוא הבל;  ונפתה במתק שיחה, / הטתו ברב לקחה.  לרושש אותו – תעשיר, / לקונן עליו – תשיר,  וצוף פיה וחלבו – / מרורת פתנים בקרבו.  שפתיה בצוף לקח / יפתו כיין הרקח –  ומגפן סדום גפנם, / חמת תנינים יינם.  עולם זנח ושלומיו / ואל תתאו למטעמיו –  ויהיה בעיניך נבזה / מעט הדבש הזה.  אני איש בעולם צועה / ובעי סעפיו תועה,  נגוע ומנסה, / כי רע עלי המעשה.  ביין נער שכרתי / ואחרי עיני תרתי,  ועקב הסכלתי עשה – / גדול עוני מנשוא.  רמות הלכו עיני / ולזאת נפלו פני,  וכל מכמורי כחשי / עיני עוללה לנפשי.  מתנומת ימי עדנה / הקיצוני ימי זקנה –  והנה כל פרי נח / הבל ורעות רוח.  ילדות אנוש ושחרותו / כחלום ראה אותו,  וחטאיו נצמתים / ואחריו אל המתים.  ויום ידל הכח / אזי יחלף הרוח,  והגוף בשאול מרמס / יהיה, כפגר מובס.  משכנו יקיאנו / וכנו יבהילנו  לצאת מחדר ביתו, / משכב על מטתו.  ומודעיו יריצוהו / ומתבל ינידוהו  ובבור ישלך קרבו, / ככלי אין חפץ בו.  ותיקר אז הנשמה, / אשר מתאוה ערמה,  ותעלה, אם לא נטמאת / הנפש החטאת.  השיבוה אל מעונה / כאשר האל נתנה –  ואז אורה יבקיע / כזהר הרקיע.  זנח משוש והנחה, / כי לב כסיל בבית שמחה;  ובכה וחגר חבל, / לב חכמים בבית אבל.  והבה נשפך שיחה / לפני אל ונוכחה;  לכו נא, זרע אמוני, / ונשובה אל יי!        ",0,1,1,1,0,0
"   	 	 	     פואמה בפרוזה,    פואמה אלהית גם שטנית, אדירה־אימה,    הכתובה בחרוזים־לבנים!    אשר מגדליך – ראשיהם בעב, ענקי־זועה    ונתונים בין חומות ננסים,    והיו כדמות חרוז אחד, כה נורא בארכו, שש אמות וזרת,    מתמודד בין שני חרוזים קצרים.    אשר משקל שירך לא־מדרג, פתאומי    ופעם כאשד הוא מקפץ,    ופעם הוא שוטף כשטף מים רבים באביב,    ופעם בכבדות יתנהל ושריקה.    אין קצב־המשקל לשירך, יצירה רבתי,    ומלים בך רבות, כה פראיות, זרות,    כרבות המוניך־גריך בך, נוהי־העין פולנים,    ועלגי הלשון איטלקים    שחרחרים ונאוים ועיניהם – גחלים;    וגרמנים כחלי־העין    וצהבי־השער, ואירלנדים    הנושאים בחביון־עיניהם מולדתם: אי־איזמורגדים;    ויהודים מזדעזעים תמיד – בין שלשה עולמות;    תחום גלות־“יורפ”, ומרחב־אמריקה, וארץ־הקדש – –    ואזן לא־רגילה המלה בך תקשיב    המלה לא חן לה ולא נעם, –    אך אזן־המשורר בהלמות לבבך הגדול    מבחנת שיר קצוב,    ורתמוס של ים אשר שומר עליך…    שיר נבל אלהי גם שטני,    לא היה כמהו ענק, נבל אלף־הנימים,    אשר נפש, נפש לו נימה,    ויומם ולילה על מיתרי לב ילד, ונערה, וזקן    באלפי אצבעות לא־נראות אט פורט אל פלאי,    וצל שטן פורט מאחריו…      והיה לי יומך, נו־יורק,    נגינת־נגינות, לא שמעה כמותה בנינוה    אזנו של יונה,    וסמפונית־יה, אזן וגנרית לא שערתה.    בה אשדות נגינות של פגעים,    עם אשדות־הדמעות בחשך, מגרים במורד    כמפל המים הרבים לבדד, באין נפש חיה –    ועולות ומאירות, כקשתות, תוך אשדות־מחשכים    זמירות של שמשות־נשמות…    בה צחוק של ילדים,    עם נחרת גוסס לפני ולפנים, רגע־רגע מתערב…    בה שירת־האור לזוג יונים,    הוא עלם רך עם נערתו, מתרפקים על ספסל בפרדס    בזהר־הבקר הטוב ליום־ניסן הצעיר, המקיץ    ומגחך אליהם באור שמש־הזהב מתוך הערפל, –    ואנקת חללה, העולה מתהום, על הספסל הסמוך,    המעלעה טמאתה,    ואור חמה, כאור אם רחמנית, אין־אונים לטהרה…    בה נגינה עליזה, פוחזת לנערה,    ראשונה זה ברכה בסוד “שהחינו” על נצת־נעוריה,    תנשא צעירה וקלה, כבכרה, לקראת סערות־אביב    ושדיה, זה עתה העגלו, מרקדים לפניה    כשני סיחים קטנים וקלים;    ובדרכה לפניה כבר יארב השקוץ הטמא,    אף ישיר לה שיר־העכביש,    עת יארג את קוריו החזקים, את רשתו נוראה,    שרגלה, ענגה וקטנה, אין־אונים לנתקה –    לצודד את נפשה, לנשוק לה נשיקת־עכביש    ולשקץ עד עולם את מעין־חייה הטהור…    ויש אשר בה ברכבת, הנושאת המונים    אל שעבוד יום־יום בתוך מגדלי־חרשת,    יזדמנו בלי־משים מרצח, וקרבנו לעתיד,    ושופט,    ותלין־ממנה עלי כסא־מות חשמלי…    הם חבר המנגנים בסמפוניה רבת־מוראים.      ולילך, נו־יורק,    לילך לי נגינת־נגינות של קסמים.    כי דרור יקרא ערב לעבדי־הכרך,    ונשאום בשריקת־אנקה רכבות־הברזל    הלאה מבתי־חרשת, מגדלים חשכים עזובים    ומהרהרים הרהור מאד שחור בצל בין השמשות, –    וקדמם אז לילך בכשפים ובאורות־הכשפים:    בשרשרות־נגהות לבתי־משחקים מרבות־הגונים,    הרועדות ברום רחוב־ברודוי וסחור־סחור משתפכות;    ואותיות־אש טמירות נגלות, ככתבת יד פלאית    רועדת, כותבת בכסף ובזהב אות־אות, ורועדת –    ושנית מעין מתעלמות, וחוזרות מתגלות,    ונגהות לבן, ותכלת, וירקרק, וארגון־מלך    משתפכים ולגוני־הגונים מתפוצצים, שרים    מזמורם, שיר־לילה.    והשליך ליל־כרך אל תוך נפש כל חי את חכתו,    ופעם השיר את כל לב.    בהיכל־הנגינה, זה דביר־מטרפולין –    שם עוגב חי, קוסם איטלקי    בשאגת־אריה שולח לחפשי סערה    מעולם של הוד, –    בתאיהם, נשענים בלאט על עמודי־השיש,    אדונים בפרקים וגבירות בעדיי־עדיים    ישטפו בנחשול הסער הבא ומתקרב אל נפשם,    ואחזו בעמודי־השיש, כמבקשי משענה    אחרונה, ונסחפו ונגרפו, קצפות דוממות,    על גלי סמפונית־עדן סוערת בהדר.    ובבתי־הבמות, הם מקדשי־כרך    לתמונות מתנודדות אלמות –    כי יכהה האור וכל הבית אט יחשך,    וזעו לפתע הצללים על בד, כמו בפקדת יד אשף,    וקמו התמונות האלמות, ואתן התאוות, לשחק;    ופתח – ענק מזהב – עוגב בנגינה חרישית, חגיגית    לצלילים אטים, עגומים, מלוי המחול לתאוות    הסוערות בעולם כה קרוב, כה רחוק, רב הוד ומוראים…       אחרי חצות,    כי יפרש בכרך שר־הלילה את כנפיו לכל ארכן,    שמנוחה ושכחת־עבדות משיבות;    כי יאפיל על עצמו הפרדס הגדול וחלם חלומו,    חלום עבר, עת כרך עם חומותיו לא בא עוד בגבולו    ולא סגרו מארבע רוחותיו;    כי אלפי הכרכים בהיכל־הספרים, בית־שיש,    ינוחו בתוך הארונות וערבו להם חלומותם,    ובחדרי־השכיות יקר אוצרות־רוח בחשך ינומו; –    סגורים המוני האדם של כרך בפנים בתי־חומות,    מליונים לא נראים…    ואני אז מתהלך בלילות וצולל בנבכי נו־יורק,    כמו יונה – בנינוה    (אנכי – לא נביא ולא בן־נביאים,    אך יורש ניצוצם בדמי וממשיך מחשבתם קודרת)    לא קב כרך ידעתי ולא ברך:    נו־יורק הממני, בלעני,    ואהי מהלך בו עיף וסר ימים רבים,    כבוש גדלו, משעבד, מבלבל;    כמצפה לגלוי שר־כרך, דמיתיהו ולא ידעתיהו…    ואתעה לבדי בליל באין־סוף של רחובות,    כקסום בתוך לברינתה; ולפני רק חומות,    רק חומות –    ותהי עלי רגע יד־חזון, ואשפשף את עיני:    האין זו נינוה עתיקה, לתוכה תעיתי ואבוא?    או שמא היא גופה, היא גופה הובאה לכאן ביד־אשף,    גם היא גם יושביה?    והנה הם סגורים בחומות, חנוטים בן, זה אלפי־שנים!…    ואט אזני דומם – אז אקשיב קול נהימה חרישית:    לא ינום נו־יורק ולא יישן.      וגנבו לאזני בנות־קולות – פליטי־מבתים,    מגלי הסודות של לילה. ואלך אחריהם…    הגיע ובא “חבט! חבט!” של כדורים בשלחן הירק:    באור חלון פתוח שם צעירים משחקים,    מאחרי־שבת בבית־הביליארד ופניהם – להבה,    החטא – זה החלו לחרות עליהם רשומו: בני־לילה.    ודיוטה רק אחת למעלה – שם כתבת אור אדם:    “גן עדן התחתון” – לנגינת כלי זמר ירחפו בלי־הרף    על פני החלונות הסתומים, כצללי דם וארגמן,    מניפות־ארגמן, למאות, של פרפרי־לילה מרקדים,    ואוסיף ואלך ברחוב – ואעמד ליד ענק־חלון:    שם נערה חשופת־השוק כשכורה,    מחול־תאוה תחולל, ושמשים מלביני־מפיות    מרפרפים בין שורי־שורות של אורחים לבושי־השחרים,    והתערב צל־צליל של מזלגות וכוסות עם ברק מפות צחרות,    ולחש בעבועים של שכר עם צלצלי־שמע…    ובסמטה מנגד    אט נשא ממרתף קול מצהלות פרועים    ונגינה של כנור מתיפח בבית ממכר אהבה    של כושיות סבואות…    ואעבר הלאה – ואקשיב בדממה קול עמום,    כעין הד בא מעולם התחתון,    זה עולם התחתון, אשר מצודתו דם פרושה    בתחתיות נפשות, ועלה בלילה    ונראה ברשתות־רשתותיו, למן רחוב־ריורסיד מזורות,    הנשקף על פני נהר הודסון ממרום בתי־שיש שחצנים    שם קני מתנונים, נמקים בעשרם, העובדים ברטט    לפני ולפנים לעשתרת, ואין סוף לפולחן־תועבה:    מעשי “סדום”, חטאות “צרפת”, עם שפל דרכי “כלבים” –    ועד הסמטאות האורבות, הצרות אשר בעיר־סינים,    קן־רצח של כרך שם, ובתמרות עב־ענן ואור כהה,    בחדרי־חדרים, ככהן בקדש־קדשים, לאל־מות    אנשים ונשים שם קטרת האפיון מעלים…      ואעבר הלאה, דם נושא את משא נו־יורק    ובפי אין דבר־אל. הס! ישנים הרחובות,    רק מנקי־רחוב שנים ערים, מדיחים בסלון של מים,    משתפך כקשת בקול אחוז־תנומה, את צדי־הרחובות    ואת אמצעיתן, שדומם יפקירו את עצמם לרחצה,    כחיות רחבות־גב שחרות, עדי היות להם ברק…    ואשא את עיני ואציץ אל אחד הבתים: ברומו    איש עומד בחלון המואר, כי נדדה שנתו:    אין זאת כי עיף מנשוא בעל חיים,    רק תפר וגזר ותפר, וגזר ותפר וגזר,    וכבר לחשב פסק מחו –    והזדקר בחלון והביט למטה ממרום דיוטה־ששית:    למטה שם יעמד מלאך־המות בחשך ויחכה!…    ועולה מרחוק ברחוב קול מרכבת־טרם עוברה,    קול אחוז־שנה ולאה ומצלצל כפהוק ממשך.    ולפתע קול צעקה נוקבת –    לא נודע אי מזה באה – כצעקת נרצח לעזרה!    נוקבת, נוקבת – ושברים – ואחר תפסק.    ועת רבה יסמר עוד שער טיל יחיד לצעקה.      הס השלך ברחוב־המגדלים. היכלות־מגדלים,    בהם אילי־ואל, ואדירי זו תבל, אוצרותם הפקידו –    כחולמים יעמדו, והרהור שחצני    מרחף על פניהם עת יישנו לבטח.    ויש אשר יעבר אבטומביל, תועה־דרך, מאחר,    בין חומות ענקים, ברחוב זה הצר והמצל –    ורעמו פנים בחלומם    על חצפה של זה: להפריע את שנתם!    בראש המגדלים האלה נשא שם היכל־היכלות,    והוא צופה פני גשר־ויליאמסבורג, מקדם פני נוסעיו    כמלך, בכתר־כתרים של שהמי־נגהות, מרחוק.    ואעמד מרחוק משתאה לתקיפות    ולגאון הזה המלכותי, ואשאל את נפשי:    הפה בית המלך, הפה בית המלך?    השר של הכרך, ואדוניו, ומושליו?    הפה בית־היוצר לעבותות הפז והחטאים,    ולכבלי הברזל והפרך מלוא תבל רבתי?    מכאן יצא צו ודבר־מלכות, ועד קצוי־תבל רץ קוו –    וכל באי־עולם למשמעתו, דם, כפופי־ראש, סרים…    פה גורל ארצות ומדינות יחרץ,    וחפש לאמים על פיו להם נחתם, או נגזל;    ומלחמות־דמים בין עמים, ברצותו, תכרזנה…    ושמא פה גם בית־האוצר לסער הגדול,    האסור בתהום, דלתו סגורה וחתומה בשבעה חותמות,    והמלך – מפתח־הזהב בידו לשער־התהום.    ובמנעו הסער מצאת ממאסרו – והיתה הרוחה,    ונשקו עבדים את ידו לשלום ולשבע,    ושפכו אמנים את נפשם ביצירות־היפי, –    והוא ממרום־כסאו דם ישקיף ויגחך;    עד יקוץ במנוחה, ועקם צחוק־אכזר את שפתיו העבות    ושלח יד־מלך, ושלח הסער הנורא לחפשי    על ראשי עבדיו…    ונשאו בסופה כמץ, הם ובניהם מחמדי־עיניהם,    ושמע המלך צעקותם – וצחק את צחוקו אכזרי,    ונפזרו עצמות בני־אדם, כזרע, על הרים ובקעות    וערבות־העולם את דמם תרוינה… –    ואשא את עיני אל מרום בית־המלך הנרדם בוטח –    ותפל עלי מרה־שחרה מוזרה,    וחפץ תקפני: לקב; אך נאלמה הקללה על שפתי,    ודבר כה חריף – כדבר־אל לא בטא – מכרסם לבבי.      בטרם עוד האיר השחר,    עוד כחלחל חלל אויר־כרך: והלילה העיף    ממקרי־ליל – גנבות־מחתרת ובערות־ארגמן    – בבתים ונשמות    שנם ולא נם כל העת מפחד סכנות לא צפויות    האורבות בחשכת הכרך, – כבר התעורר משנתו,    שנת־הבעותים, והקיץ    בשאון עגלות־אבטומבילים מובילים פת שחרית,    בשעטת פרסות הסוס ובצלצול בקבוקי־החלב    בחיק העגלה המרקדה,    בפהוק הרכב מלבין־המדים בצל על הדוכן    ושורק לחללו של לילה – זה צפצוף של צפור משכימה    לכרך –    ובצעדת תק־תק חרישית ומדודה לצללים ראשונים    מתנועעים בצדי רחובות:    לכרך בנים־חורגים הם, חסרי־עבודה,    מזדרזים להשכים בתפלת־חשאים    לפתחו של מגדל־החרשת.    אין זאת כי שם בהיכלו המלך, שר־כרך, אחוז־תנומה    עוד מחזיק חוט־סתרים בידו, ממנו לא ירף.    ורבבות קצוות לחוט – כרבבות חכות    משלכות בנפשות־עבדיו;    וכי הוא, בסוף אשמרת־הליל האחרונה, בו ימשך –    וצלצלו שעונים־מעוררים, וצלצלו בנפשות־האדם:    וקפצו מחלומם, וקמו בחפזת־קדחת…    והנערה כי תישן עוד – דומה: נחפזה היא לישון,    לגמע הכוס, כוס השנה המתוקה, עד גמירה, עד גמירה,    בטרם תגזל…    עד תצא החמה – ונהר המון המליונים    כשטף מים רבים, כי קראה להם שריקת־חליל    לפלחן המלך…      רק אחד יש מורד במלכות,    במלכות המלך האדיר; ואני ידעתיהו.    עם הנץ השמש    והזהיב ראשי אלנות בפרדס, ואבוא אל תוכו    ואראה: בעמקי הגן רב־השבילים שם פנה נסתרה,    עדיה חל־כרך לא יגיע.    בפסגת־ההרים, מצניעי סוד־קדומים בתוכם    (מסרת, לי סח גנן זקן, על מבצר־מסדה    של הודיים לוחמים נואשים, פה היה מקלטם    ופה נפלו כלם עד אחד לרגלי מנצח, “אל לבן”;    רק שרם גבורם – נשמתו עדן פה תסתופף    וקול, כילל ינשוף, תשמיע בלילות בחביון־הסלעים),    בראש קיר־הצורים הרם והתלול,    הארוג ומשזר ברצועות־אלכסון של קסוס מתפתל    שם בית גמדי התבצר, דמות ארמון גמדי־אגדי,    וחצר לו סביב, כדמות חצר־מלכות.    שמונה צפצפות נצבות שם זקופות־הקומה,    כשמונה גבורים שומרי־הראש בחצר־מלכות יעמדו;    וערגות־הפרחים רבי־הגונים מלבלבים סביב – –    עם־שחר, עם שחר אשכימה להרים הטלולים,    אשגיחה אל ארמון זה קט ואגדי מרחוק;    וארא בדמדומי־השחר חזון־אור בהקיץ:    יצא שר לבן מארמון גמדי, איש־שיבה    לבן־מדים, לבן־שער, כדמות בן־מאתים –    מלכא קטשיקא1,    שר עולם־חלום, עולם־קדומים שחרב!    גולה – כגבור־העולם הנערץ באי סנקט־הילינה…    וירד בצעדה חרישית של רוח אל ברכת־הפרדס,    הסגורה בין הרים לכרך; והיא כבר הקיצה    וקדמה חרישית, מזהירה    פני מלכה אהובה, קטשיקא הענג החולם,    ורטט, ברוח־הבקר, מתעדן כל משטח־מימיה,    וצחקה לו בהמון גומות־חן – זהרורים…    ותהי כחולמת על ימים מקדם,    עת היה אפק־שמים כה רחב, כה עמק, כה בהיר;    עת, מזנק מעב יערות־עד, יערות־גיל שעטרוה –    בם נהמת חיתו־הבר ומצהלות צעירי־צידים    אדמי־עור לילה ויום את לבבה הרנינו, –    קטשיקה ראשונה בא בקשתו ויעמד בסוף עלי־חופה    בצל אלון צעיר – הוא עכשו רב־פארות, שב דורות…    אז יפל עליה    צל בתי־החומות הגבוהים, מקרוב בה צופים נזעמים,    וזכרה לפתע, כי שומרים הם אותה, שבויתם, –    ועבר עם רוח כצל על פניה וביראה תרטט…      ובאה שעת הצהרים בכל חמה וזהרה.    קטשיקא נם נומת צהרים בארמון גלותו,    וחולם – לקול שכשוך, רנה של מזרקי־מים;    ולרגלי דביר־מלכה הברכה התקפלה על עולם־מימיה    ועל חלומות ההוד והתפארת שעברו… – באותה השעה    ינשא השליט שר־כרך ברכבת־הברזל    בשריקת־הבוז לנחשלים, אין רחמים, אין רחמים להמה,    על פני גשרי־ברזל אדיריו – ובא כמנצח,    כפרעה, לפקד מערכות המוניו עבדיו,    הבונים לו בזעת־האף ערי מסכנות עם פירמידות.    ועלה ב“מעלית”2 מגדל־חרשתו – כלוב־ברזל, היורד    ועולה, בלוע תהום רב, בשלשלאות תוך פרוזדור־גיהנם,    בפנימו מתגלגלים ענקי־גלגלים ומנסרים    ועבדי־מכונה יעמדו עליה, וחיש־קל ישמשוה,    גלויי החזות השעירים,    נשרפים בלבות־חם עולות מגברתם, ונערות מתעלפות    יושבות יום תמים ומנענעות בידן וברגלן בלי־הרף,    כזבובים ברשת; ועבר שר־כרך    בין שורות אמהותיו, הכפופות למאות על שלחנות־מלאכתן,    ושם עיניו ביפות וחטובות־הגזרה – –    מרום שמש צר על חלוני־חלונים של מגדל־החרשת    ודם ייצק זהב רותח אל תוכו,    אף ישטף, כבמטר של אש, כל הבית הגדול, הנורא,    אך ענקי־גלגלים כקדם רבי־עקשנות מנסרים,    וסגר על טרפו – ההמון הדך – שער, גלית ענקי:    והתבשלו העם בתוך הבית, כבשר בסיר גדול, שפות    עלי אש־גחליו –    והתיחד המלך עם שבוייו,    ושלחו חליליו, עריצים, שריקתם כנהימה של חיה    אכזרית דורסת, עת כפה על טרפה, ואין מציל;    ואחריה כל ענקי־מגדליו כשטנים אז יענו בשריקה    של חצפה לשמש וירקו עשנם בפני השמים…      אז יקרא שר־אור לעזרתו את אחיו איתנים,    הלחם בשר־החרשת הצעיר, המחצף־בוטח,    גוזל מלכותו, זה מרחב־יה בהיר, ומטמאה בקיטור.    וקרא לשר של ערפל, הוא ענניאל    המולך על שבע ועשרים ומאה מדינה של עבים;    לשר של הברק, אוריאל, לו חרב־הזהב הפלאית;    ואל רעמיהו, השר של הרעם, לו גבות־הזעם, –    להם ולכל צבאם.    אז יבוא בחשרת העבים לצור על הכרך, מבצר־מלך,    שר־אור וגבוריו, דומה אלי אגממנון המלך    הצובא על טרויה עם בחירי מלכים, גבורים של יון.    ועמדה חשרת צי אדיר על בתי־חרשת מגדלים –    וקדרו כפלים ושתקו בני־שחץ שתיקת־הזועה.    רעמים רחוקים ברום־עולם עברו, בטרם קרב הוחל,    כשקשוק מרכבות־אלים בעברם לפקד צבאותם,    מערכות־גבורים, ולתת להמה צויהם אחרונים;    ועמדו בלי־ניד המגדלים בני־שחץ, קדורנים וזקופים.    אז ישלף אוריאל את חרב־הזהב מתערה    והעיפה על ראשי מגדלים: נתן האות למלחמה –    ותפרץ מיד…ושני לו גבור – השר של הרעם,    והוציא את רעמו והטילו כדיסקוס על ראשי עפלים,    וזע האויר כפצוע בינותם, והתפוצץ הדיסקוס –    ועפל ובחן ענקיים עוד במנוחתם יעמדו:    ויטש הקרב. ברום־עולם כידונים, כידונים    של זהב נוצצו, ורעמים אחרי רעמים הוטלו –    ככרוזים של מרי ומהפכה…מרי ומהפכה!    וענום עפל ובחן כקדם בשתיקה של חצפה    ובתוכם גלגלי־מכונותם כקדם ענקיים מנסרים,    והחריש קול שאון הגלגלים את קול המון־יה בשמים:    ולא יבוא כרוז רעם בגלגל לאזני עם עובדים בפרך,    ולא ידלק אף רגע שביב מרד וקרב בעיניהם…    וכקדם ממלכת שר־שמש,    מרחב־יה בהיר, ביד מלך.    אז יליט שר־שמש, פצוע בלבבו, את פניו בעבים!    והם רצים, כצבאות נואשים.    ונגרה דמעתם הכבדה־הכבדה לארץ הצחיחה    לבטלה, ואבדה בין אימי־מגדלים…      ורד, חלל־קרב, שר־השמש    וצנח לארץ מתבוסס בדמו –    והזה הדם עלי אלפי השמשות בחלונות־עפלים.    והאדימו על קירות המגדל ככתמי דם שפוך:    ונדמו המכונות בצל־הדמדומים כחיתו־בראשית,    שנהבי־אגדה, ונדמה: אל – חיות קדושות בהיכל,    אדמות שנים – מדמי קרבנותן…    ויצאו המונים, עיפים ורצוצים, ממגדל־החרשת    השחור, והשאירו בו יומם, כאבלים – את מתם;    ועלו במרכבות־עלית3, וירדו במרכבות־תחתית    המון־המיליונים, ובעינם בקשה אלמת: שאונו,    שאונו־נא, אחים, מכאן אל מעבר להרי־החשך!…    ונדחקו מכסים בפיח ונצפפו תוך המרכבות    אנשים ונערות, על פניהן פיח עם פוך התערבו,    ושרקו חלילי המסע־המהיר – ונשא בצוחה    על־פני גשרי־ברזל, ענקים ברום־אויר תלויים בנס.    וצעקו נערות – כי היה ההמון הצפוף גוש אחד,    גוף אחד, בלי מקום למחט; ודבק בשר נבל    אל גוית התמה, במתכון ושלא במתכון…    והוטלה יפהפיה צעירה בזרועות הזקן היושב,    ולבין ברכי נערה יהודית ידחף איטלקי.    וגשרי־הברזל יצוחו:    הוי באו, בני כרך, המקבצים מעמים כה שונים כה רבים    אל דוד אחד מהתך, והתכתם בתוכו, והתכתם!…    ושכינה שבי מה אומרת, בדחק אין־אויר זה נחנקת? –    “יום בא – מלך! כרך! – ונהפכתם, ונהפכתם!”      בשעת תפלת־מנחה    לאיי הזהב הפזורים ברום־אפק, נוהים    כחלומות־האל אשר תעו לבין חומות־כרך, – ואני יושב    בפרדס, מתרפק ביגון בין־השמשות עלי אחות־כלה,    בצל אילן עלי שפת־הברכה. ואראה בחזון:    מעבר לברכה, על חופה השני, במקום שם יתאדמו    בצבעי־ארגמן ורידי־התכלת לסלעים חשופים    נשקפים מערים בתחתית המים, וכותרות של עצים    תשחרנה שם, שקועות בהרהורי־דמדומים, – שם ישב חשאי    בצל אילן מלכא קטשיקא, כה נוגה וכואב בשביו,    והברכה, אלמת, שוממה, עליו דם מתרפקה    ביגון בין השמשות…    אט רטטה רוח בין דשאי־החוף החרישים, ועברה    כאצבעות מנגן על נימי לבבי, – והמה ככנור.    אז תטה לי אזנה תמתי, ואשיר לה שירת־היגון:    ""כי ברא האל את־עולמו, צפה אחריתו מראשית    ויקרא בספר־הדורות של אדם…ומשהגיע    לפרשה של כרך, אורו עיניו, כביכול, וקרנה הפרשה    באור של חלום אלהי, כתמונת־הוד רבת־הגונים:    דור יבוא – וישבו בני־אדם בכרך שבת־אחים,    ונתלו באוירו פרדסים, כגני שמירמית המלכה,    כגשרים של עדן:    והיה הכרך – עץ־החיים הגדול, וחיו בצלו    המוני האדם ואכלה כל־נפש מפריו המתוק…    והיו להם ענקי “גלמים” מכונות, לעשות חל־מלאכתם,    והמה, אדוני־חייהם, ביפיו של עולם ידבקו    לאהבה את־כל־הנמצא ולמחות מעל כל פנים דמעה.    וראו את פני אדני, אל החיים, בתמונות־החמדה    ושכיות היפי שנאסף מכל־פנות עולם והובא,    כאוצרות־הקדש, לכרך…    ושמעו את־קול אדני מתהלך בתוך פסי־חשמל    כבזק מתרוצצים,    בקולות רעמים על ראשי מגדלים בכח מתפוצצים,    בשאון גלי־ים, תכלת־ים, ובנגינת סמפוניות,    שי ערב, הביאו לכרך כל־העמים וכל־הארצות…    ואין סוף לאור אלהי של חלום־החלומות הגדול.    ובשעה שקרא אל פרשה זו, עמד השטן מאחריו    וזמם את זממו…גם עשה!    מספר־אל גנבה הפרשה, ובא דף מזיף במקומה""…    אז יכבו איי־הזהב והשחירו באפק, ברומו.    רטטה חרש תמתי, ותשאל:    “בחיר לבי, ופרשת־האור – העוד תשוב תמצא?”    ואוריד את ראשי ואדם, ואין מענה בפי.    וזרח השמש ובא במדינת־הכרך באין שנוי,    ועבר הקיץ.    והתעצב אל לבו שר־אור וכתב בפז של הבציר    צואת שר חולה למות, ונשאו העלים הצהבים,    שלכת פרדסים, ברוח את בשורת־היגון.    וברך השמש באהבה שירת הסיסים הקטנות,    המרקדות על כרכב המזרק בפרדס ושותות בפטפוט,    ובלבן הקט כבר התעורר פחד־החרף הקדמון…    עוד מעט והתנשאו ביעף ובצוחה חרישית למרום,    ופרושות כנפים תצאנה מחשכת־הכרך אל אור־דרום,    ונשאר הכרך שומם עזוב מצפור־דרור קטנה אחרונה.    לבקר – ועפו ברום סיעות־סיעות מאירות, וירדו    בשעה זו איש איש בשלבים חשכים בפרוזדור של טחב,    חיש־חיש לעבודת חק־יומם…וילדיהם החורים    יצחקו עזובים בחשכת המסדרון, ויצאו לרחובות    לא־טהורים והומים, פרוזדורים של טמאה, מובילים    אלי לבירינתא של חטא –    ולא ישא הילד את עיניו לראות באור שמש במרום!    ואחרי שירות שמימיות, טובלות בתכלת וטובעות,    נפשו לא תצא, כצפור־דרור קטנה, קלילה…      הוי ילדי ישראל, תינוקות בית־רבם! אשר הכרתיכם    בלכתכם אל האסכולה בבקר־בבקר, בין ילדי    איטלקים ואירים, במאור של פניכם הברים, בהם    יש משהו מן נגה־סהר, אור עליון ונאצל;    ויתר על זה: בעיניכם, בבבות עיניכם התמות,    בהן אי־שם חבוי גץ בינה עליונה וניצוץ־נבואה    וחלום של משיח, שבנפש האחד מכם יתלקח    באחרית־הימים והאיר העולם מסופו ועד סופו, –    הוי ילדי־ישראל, הנתונים בשבי! השבעתיכם:    כי תלכו עיפים בערב־בערב אל בית תלמוד־תורה,    ספריכם בידיכם – ככדים לשאב ממבוע ישראל    ולהשקות במימיו החיים את נפשותיכם הזכות, –    אל דמי ואל מנוחה לכם! והאירה התורה עיניכם,    וברכה את רוחכם והפרתה אותו, וחזקתם וגדלתם    והייתם כמגדל האור, והוצאתם עם־כרך מגלותו    משעבוד־המלך, והכנסתם אל מלכות־היפי.    הוי ילדי־ישראל, הנתונים בצפרני שר־כרך, השבעתיכם!        בא חרף לעולם: קול צעדיו בכרך לא ישמע,    בנסר גלגליו כמנהגם. אז ישלח שר־חרף    (היושב בהיכל של כפור טמיר, נשוא על כתף־עננים)    מלאכים אל שר־כרך על כנפי השלג הראשון:    “כה אמר כפור־סבא המלך, כל מדינות ממשלתך לי הן!”    ויצא שר־כרך, הוא ופקידיו הגאים,    ורמסו ברכבי־ברזלם את מלאכי־חרף הקלים.    חכה שר־חרף עד בוש, כמו נפוליאון – למפתחות    של שערי מוסקבה הבירה, ופניו מעננים:    לא שבו מלאכיו עדין…מלאכי־כרך אז יבאו:    עמודים של קיטור משחירים, מתאבכים ועולים שמימה,    ותשובה בצדם: קול שריקה חצופה לחלילי־מגדלים.    ויזעם כפור־סבא, ויזעק את חילו: צבא רוחות ממנים    על אוצרות הכפור והקרח – ויתן להמה צו־מלכות:    ""צאו, כל משרתי ועושי־רצוני, וצורו על כרך זה    ימים כלילות, וכבשתם לי מבצר־מבצרים זה יהיר"".    ויצאו גבוריו הפלאים למלאכתם ולקרב החרישי.    ביום השלישי,    ויעל שמש־חרף למצפה – וירא: שלל אבנים    טובות משלכות ברחובות, ושכבת־התכלת לשלג    מעטירה לגגות־החומות ולמעשנותן משחירות.    עלס לבב שר־השמש לחזות באור מרחב־יה מלבין –    ויקם וייר ללב־כרך, שונאו־צוררו, חצי זהבו:    נתקעו חצי־הזהב בשלג, סנורים לעין    והיה לכרך מראה־חג, כמו נהפך עיר־כדכד אגדית…    אז יגיל כפור־סבא רב־זעם בטירת־מלכותו הטמירה:    נאסר שר־כרך ברשתותיו זו פרש לו, רשתות־הזהר,    נתנו בנרתיקים של כסף האילנות החולמים ברחובות,    נתלו קרחלים, כשבטים של פז, בשולי גגות וזיזים,    כסו במפיות־צחור שבכות־ברזל וגדרות…    ובזוית מצנעה בפרדס – שם כרמלית־חמדה    הוריקה בקיץ, ועתה היא זרועה מפה לפה סכר    של אבקת־השלג הצחורה – בשלגית רתומה לסוסים,    מכסיפי־מצלות ושרקים גם שניהם, שר־שיבה דם חולם,    שלוב־זרועות עם רעיה לימינו יושבת, חלום־חרף עדין,    עת ברשתות־התכלת שני סוסיו יטוסו סביב כרמלית    בעגול, וחוזרים חלילה, כמו עגים הם עגה של קסמים,    רגליהם – כחצאי־הקשתות, פרסותם שהמים מתיזות…    שכור־הנצחון אז יבוא כפור־סבא בכבודו ובעצמו    באחד הלילות בשערי־הכרך במרכבת־נצחון,    והלך צבא־רוחות לפניו, ובשרה הסופה את בואו –    ופגעו במרכבתו גבורי שר־כרך הערוכים    לקראתו באלפיהם, ביעים של ברזל מזינים…    ועמדו לטאטא מקרב הכרך את־ מרכבת כפור־סבא;    וענתה לסערת־רוחותיו נקישת־היעים עקשנית.    ונטש הקרב כל הלילה, ובצאת שר־השמש לבקר –    וראה: רחובות משחירים כמו תמול וכמו שלשום, עגלות    מובילות לקבורה כל עדיו של חרף, אבניו הטובות:    עליהן מתעופפים עורבים, קברנים משחירי־המלבוש    ב“קרע!”    ועשן קטרת עולה, מסתלסלה, קטרת לשר־כרך מנצח…      אך שעה יש תבוא הרת עולם־עתיד, נאדרית בכח –    שר־כרך אז ישתומם, הוא גופו, להוד ולגבורה מתגלה.    בא גבור־עם נערץ לעיר! ויהפכו הרחובות ים־אדם,    ים נקרע לשנים לפני תהלוכת־עם קסרית.    ים שחור, רב אמן וחשמל! והשחירו חלונות והלבינו;    והיה מלוא כל גזוזטרה, כל אדן של חלון, כל בליטה    בדיוטה השניה, השלישית, הרביעית – מחיאות־כפים,    מדי עבור מחמד־האמה באבטומביל בין שני קירות־    האדם הצפוף. ואראה בחזון: ימות המשיח.    בכרך בקר אחד בשורת הגאלה הפלאית עברה –    ובאותו הבקר לא שרק שוב חליל במגדלי־מלך.    ויצאה, כלשון־ים רחבה משחירה, תהלוכת־העם    והתפתלה לארך הרחובות, ודגלי הוד מלכות לפניהם –    ומשיחם בראשם.      ועברו המנגנים לפניו – בהרעים התף אזהרתו    לשר־כרך העריץ, רב־שטנים – ורבבות אדם מאחריו,    וענו לקול לבותיהם אמונה ושבועה חגיגית    בלכתם בסך בד בבד את קצב ההלמות לתפים,    שושנים אדמות בדש־בגדם ושירת הגאלה בלבבם…        משיח! משיח! זה בצבץ לפתע השר של האמה –    האל המסתתר מאז ומעולם – ונתגלה בכבודו.    והנה הם פניו ההולכים בקרב, בידו דגל הישועה:    “הוי ערו, בני־דרור, עד היסוד בם, כל מגדלי־שטן!” –    וחלום של שמים חדשים וארץ חדשה בלבבו… –    כמדמה לי: שם, ברום־אויר, אט מלאך־אור כותב בחרט    של זהב לעיני שר־כרך: “מנא מנא תקל ופרסין”…      ויבוא הלילה,    ואני נשא ברכב־הברזל על פני גשר־ויליאמסבורג, נשקף    כסוסו של עוג, ענק־ברזל, אשר מני חוף אל חוף זנק    ונקפא ביד אשף פלאי ונשאר כך עומד ותלוי,    רגליו הקדומות בחוף זה והאחורות בחוף זה – תוך דלוגו.    וסביב, משני עברי גשר, מרחוק, בחללו של לילה,    כתלויות על בלימה, תרעדנה שלשלות־שלשלות אשים,    המון אורות, אורות,    וזו לזו רומזות, וזו לזו קוראות – –    באותו הרגע גם נפשי בנבכי הלילה צללה,    נמשכת אלי אחיותיה, האשים השלוחות כמוה    להאיר בליל־עולם.    ואמר ללבי: מי הדליק את גנזי המאורות הללו,    שגנזם הבורא מאז – וימצא סוד־אל וידלנו,    וירקם באשים המרחב, כרקם שפריר־אל בכוכבים?    לב אדם הוא, אצל האל מתבונתו לו מעט מני הרבה! –    אז תעבר ספינה חרישית בנהר האפל למטה;    ונדמה לי: שט לב־האדם שט חרש בספינת־מסתורין;    וקברניט לו, אחד נאדרי, טמיר ונעלם ורחוק    ותקיף־היד, הוא ינחהו בדרך אל חוף מי־מנוחות…    ואשא את עיני אל על לכוכבים,    הם אלפי עינים של רואה־ולא־נראה אחד;    ואחוש בלבי את ידו אמונה, נאדרת,    הנטויה אל כרך זה מלמעלה…    וכל אותו ליל מלאו קרבי שיר חדש,    ומשא ניו־יורק עבר, היה להמנון־בטחון. – –    ובשובי לבקר העירה, בגשר מטיל ארכות,    ואסב את עיני הצדה – וגשר־עוג שני לי נראה:    השתטח לו דם על אגפיו, שצורת הנבל להמה,    ועל חוטי־ברזלו המתוחים להם קוממיות; ונדמו    כמיתרים של נבלי־יה תלוים, ענקיים, גנוזים ועומדים    ומחכים בבטחה למנגן הטמיר ונעלם, שיבוא    ונגן עליהם את־שירת העתיד הגדול…   ניוי־ יורק 1917       קטשיק — ראש לשבט הודי.  ↩    Elevator.  ↩    Elevated.  ↩           ",0,1,3,4,0,0
"   	 	 	     ארנבת נבהלה  תקפץ לערבים  בקמה הרחבה,  למקומות יראו אזניה  ונעלמות.      לרחב הדרך  מנתרה צפרדע ועוברה  באבק האפור  ואובדה בעשב.      לצדי היער השחור  עפות לאלפים תולעי-הזהר  כנקדות בהירות.      מה תקרב אז נפשי מאד  אל עצמה ואל הכל.     וינה, 16.10.1920       ",0,1,3,4,0,0
"   	 	 	    (אשר שם חוט-הזהב על ראש רבנו הגדול פאר עדתו, אוהב עמו ואמונתו, נזר ישראל ה“ה הרב החכם המפורסם מהור”ר צדוק כהן נ“י ביום נבחר פה אחד, מאת כל עדת בני ישראל בפאריז לרב-הכולל על מחוז ארץ צרפת הבירה ביום א' כ”ט לחדש תשרי תר“ן לפ”ק).   מה היום מיומים כל לב שמח?    בית יהודה ברכו ד' בנגינות מנצח,    הן לא חג היום, לא שבת, לא חדש? –    אכן, יום זה מכבד, לו יאתה שירה;    כי נמשח הרב בצרפת הבירה    נמשח רב צדוק כהן לכהן בקדש! –.        הגידו זאת ביהודים יושבי רומניה!    השמיעו בקהל-עדת-ישרון רוססיה!    כי עלה מושיעם הלא הוא רב להושיע,    על כסא רם ונשא להיות מורה-דרך,    לחסות תחת כנפיו כל כשלי ברך,    ולצמאים לתרתו אמר יביע –.        מי אסף ביתה נדחים ארצם נטשו?    מי פדה פליטי חרב מגו גורשו?    מי עמד בפרץ לחזק הבדק?    מי פרש כפיו לעניים אשפתות חבקו?    וליתומים מי ענה בצר להם צעקו?    הלא הוא צדוק-כהן, הוא כהן צדק! –        עורה כנרי, עורה! שחר אעירה,    אנכי לרבי אנכי אשירה,    ובמקהלות רבבות עמי אשמיע תהלתו!    כי לו נאוה תהלה, איש דגול מרבבה,    אמרתו כטל תזל, גשם נדבה,    איש קנא לשם האל לעמו לעדתו –.        אכן – די אמרי שפר – לו דומיה תהלה –….    עלי נפשי תשתוחח, ואני תפלה:    כי תמת לבו לעולם לו ינון על מצח,    כי, שפעת טל ברכתו, אל יריק על ראשהו,    לשבוע בנעימים כל ימי חייהו,    –כי יאריך ימיו, נרו יאיר לנצח! ­– –        כחפץ לתמידו מוקירו ומכבדו כערכו הרם   אברהם גאלדפאדען.      פאריז 10 אקטאבער 1889.       ",0,1,3,4,0,0
"   	 	 	     כלם נשא הרוח, כלם סחף האור,  שירה חדשה את-בקר חייהם הרנינה;  ואני, גוזל רך, נשתכחתי מלב  תחת כנפי השכינה.  בדד, בדד נשארתי, והשכינה אף-היא  כנף ימינה השבורה על-ראשי הרעידה.  ידע לבי את-לבה: חרד חרדה עלי,  על-בנה, על-יחידה.  כבר נתגרשה מכל-הזויות, רק-עוד  פנת סתר שוממה וקטנה נשארה –  בית-המדרש – ותתכס בצל, ואהי  עמה יחד בצרה.  וכשכלה לבבי לחלון, לאור,  וכשצר-לי המקום מתחת לכנפה –  כבשה ראשה בכתפי, ודמעתה על-דף  גמרתי נטפה.  חרש בכתה עלי ותתרפק עלי,  וכמו שכה בכנפה השבורה בעדי:  ""כלם נשא הרוח, כלם פרחו להם,  ואותר לבדי, לבדי…""  וכעין סיום של-קינה עתיקה מאד,  וכעין תפלה, בקשה וחרדה כאחת,  שמעה אזני בבכיה החרישית ההיא  ובדמעה ההיא הרותחת –       תמוז, תרס""ב.       ",0,1,3,4,0,0
   	 	 	    ולה מן אחסן גזאלה [ולו מהיפים שבשירי האהבה שלו]        ידידי מעשה חירם דמותך / ושושנים בפניך אדמים  ואביך בעת שלח אלי־צר / ובא אליו אבי כל־החכמים  ועשה כל־מלאכת בית־אלהים / ומזבח לכפר־בו אשמים  כאלו שם יצרך אל ורקם / בך חירם בחכמתו רקמים  ובעשתו עלי עמוד שפת־כוס / אזי עשה שפתיך נעימים.        ,0,1,1,1,0,0
"   	 	 	     הלילה רך, מזגו צלול,  הלילה בדממה כלול  והרקיע יוצק־חן  על גיא והר מספל שן.  וכל כוכב ובן־כוכב  קורא לנתיב עולם רחב.  הה, אל כביר, נאה היקום,  כיהלם בכתר רום;  ואני, בנך, נתוק מחיק,  גלמוד כל אבן אחבק.     ש. אנ־סקי       ",0,0,3,4,0,0
"   	 	 	    [הבה נתחדשה…] / ק""י סילמן      (מקדש ל“ענג שבת” בארץ ישראל)   הבה נתחדשה, הבה נתקדשה,    השבת כי באה;  ב    כל ימות החל נשאנו את העל, }    ולשבת – הלואה    } ב        הלואה, הלואה, הלואה.    אוי ואבוי, אם אין; ב    בלי בשר ודג אפשר לעשות חג }    אך לא בלי יין.    } ב       יין, יין, יין.    יין שתות אמהרה; ב    ואם אשתה, זה אחר זה, }    מעט לי אשתכרה.   } ב        אשתכרה, אשתכרה, אשתכרה.    יין אינו מים;  ב    ואם אשתה, זה אחר זה, }    תסתובב ירושלים. } ב        ירושלים, ירושלים, ירושלים.    כל גופי ארקידה; ב    ואם אשתה, זה אחר זה   {    ארקד גם עם חסידה. } ב        חסידה, חסידה, חסידה.    אוי, זה חטא לא מעט הוא; ב    אבל אשתה, זה אחר זה, }    כי היום שבת הוא! } ב       נגון עממי       ",0,1,3,4,0,1
"   	 	 	     התשמע קולי, רחוקי שלי,  התשמע קולי, באשר הנך –  קול קורא בעז, קול בוכה בדמי  ומעל לזמן מצוה ברכה?  תבל זו רבה ודרכים בה רב.  נפגשות לדק, נפרדות לעד.  מבקש אדם, אך כושלות רגליו,  לא יוכל למצא את אשר אבד.  אחרון ימי כבר קרוב אולי,  כבר קרוב היום של דמעות פרידה,  אחכה לך עד יכבו חיי,  כחכות רחל לדודה.        ",1,1,3,4,0,1
   	 	 	     יה לשחר מעונך כליתי    ולהשתחוות לך אויתי    נא רצני לך לעבד עולם    כי לעבדך לבדך רציתי    הנשמות לך יסודם וסודם    פי ברשיונך לבד פציתי.         ,0,1,1,1,0,1
   	 	 	    דלה מאיש / ר'        דלה מאיש באישוניו צפוניו    וטעמה טעמו מבין בבותיו    והריח בדעתך סוד לבבו    ומורשיו עלי רוח שפתיו    ובין המחזיק על אהבתך    ומתעולל בך ממשאלותיו    ושים בינך ובין חבר קשה-לב    ימי עולם והתוה על שמו תו.        ,0,1,1,1,0,0
"   	 	 	    בין יקטן המשורר ובעל המכתמים   ""במה נחשבו מכתמים ובמה איפא יהללו,    הן רק על־שפתי חכמים העלות צחוק־קל יוכלו?""    – במה נחשבו שיריך ומה־מועיל בכלמו    אם גם בני גילך בכל־פה יצחקו במו…        ",0,1,3,4,0,0
"   	 	 	       מן המערב אתא לילה,    מני ים כדם אדמדם,    חכליל תולע מזהב שמש,    מוצק על כנפי השחק,    בערוב היום!    ולאט לאטי יבא לילה;    כגנב בסתר, בהחבא,    מחור האופל יגיח;    בחשכה, במעטת העלטה    יצעד צעד!    והככבים במסלותם    הלוך ילכו אף יציצו    מבין חרכי הרקיע;    ולובן פני הלבנה ילבין    שמי התכלת!    ונוגה אורו הירח    לפעמים על ארץ ישליך;    נגהו אור כהה, דק וחלש    מכה חורון, שצלו    מרבה צללים!    ועננים כסו שמים,    קדר במרום הסהר;    גם יליט פניו החשך    באדרת דממה חרישית,    מחריש ליל!    עיני אדם אחוזות, סגורות    במוסרי עוז חבלי השינה;    ולבו ער, יראה הכיון    פתוח לנגד ההיכל,    מכלול החלום!   * * *   ובנפול על איש תרדמה,    בשכבו על ערשו בלילות    תחז עינו השתומה    זרות לא שזפתם    עין רואה!    בלולים יעלו החזיונות,    אין סדר, אין משטר למו;    אש ומים יתלכדו    ועל שדה הקמשונים יפרח    גן העדן!    וברק שלל הצבעים, תכלת    ארגמן, תולעת שני;    וזיו טוהר יפעת הפנינים    במראה יראו כבמאירת    אספקלריא!    ובמעוף העין יעבורון    על פניו גיא והר, עיר וכפר,    גבנונים למישור ירוכסו;    ובמדבר לו גל הים    יסול מסלה!    ולרגליו תכו קהל גוים,    עדת עמים ולאומים שונים;    ועל מדינות, על ארץ רבה,    ימשול ממשל רב, כשלטן    בכתר מלכות!    ולימינו נצבה שגל,    אשת-חן, מלכה יפהפיה;    אליה יגש לחבקנה    בזרועותיו….. התחמקה – – –    סר החלום!        ",0,1,3,4,0,0
   	 	 	     ידע תדע פני צאנך בעת רצון    יום אשר על ידי מונה עוד תעברנה הצאן  המונים המונים כאחד    היום קראם רב פחד    ולזכרו קימם נכחד    פן עוניהם יאספו יחד  ודפקום יום אחד    ומתו כל הצאן  ובך יצדקו זרע אפרים    בעלותם בכף מאזנים    בשכבר באו באש ובמים    ולקחו מידך כפלים  ואש נפלה מן השמים    ותבער בצאן  דחה תדחה משוגה    ותחיה בשמי ערוגה    ותתן לדמעה פוגה    בהפיצך ענן דאגה  ותרעה את צאן ההרגה    כי אין מרעה לצאן  הדרתך תשובב לאולמי    ולאחי תקרא עמי    ותבצר עללות כרמי    הם שאר עדר לאמי  כי לפני מי ועל מי    נטשת מעט הצאן  חדש לי כנשר נער    וישועתי כלפיד יבער    ואם היה ראשיתי מצער    אחריתי בצרי אגער  כאריה בבהמות יער    ככפיר בעדרי צאן.         ,0,1,1,1,0,1
"   	 	 	     ז    לא ינתק עם מארץ,    אם רק יכה שרש שם;    בחזקה תדרש התולדה    את תביעתו, שאיפת עם!  דורות, דורות, את עלבונכם    תתבע, תדרש במרי ודם:    אם יד עריץ, אם אף גוים,    מאדמתו ינתקו עם!          ",0,1,3,4,0,1
"   	 	 	    לוידאו של הקראת שיר זה בידי ד""ר יורם מלצר   הזאב חלה חליו אשר ימות בו.    ויהי בראותו כי ימיו קרבו    ויחשב דרכו ויאמר אל לבו:    ""הן אמת כי חטאתי למאד רבו,    כי רעות רבות בימי חיי עשיתי,    כסדם הייתי, לעמרה דמיתי,    אך גם מעשות טוב הן לא חדלתי!    עוד אזכור היום, עודו נגד עיני,    עת פגע בי שה נבזה ויחרפני,    ואני לא המתיו וברוחי משלתי!""    ""ואני עד! – ענה שועל איש המזמה,    שבא ויחכה ליציאת הנשמה –    זאת היתה בעצם    יום התקע בגרונך העצם    אשר החסידה הוציאה משמה"".          ",0,1,3,3,0,0
   	 	 	     אחלי צבי עפר זכר נא עם / לבך ידידים הולכים נעים    כי תשמרם תוך בטנך יהיה / מפעלך מה טוב ומה נעים          ,0,1,1,2,0,0
"   	 	 	    I   עומדים היינו בשורה עלובה:    בעלי־פטסין ובעלי־חביות,    תופשי דרדורים וגרב למינו,    פעל יד חבתן וכל עמל כפיו:    מעבט־אלון וגיגית כרסתנית.    עומדים היינו איש איש על כליו:    חבית צרורה בחשוקים של ברזל,    חבית חברתה, שפרקה על חשוק,    וחביונה בסובבים של עץ,    כדידה של בירה מאצל המרתף,    גוצה, כבדת קרקעית וכתלים,    עוד נודף ממנה ריחו של טחב,    מעטן יורד מיון, שעמד    טחב של שמן־הזית עוד בו.    עמדו בשורה: אלפסים ויורה,    אלפס־נחשת – שריד משק־אמהות,    אלפס של זגוג, ושל ברזל־סיגים    ושל אלומניום באצטלא של כסף,    בעל יד אחת וטעון־ידותים;    צחים־חדשים, מחלדים ורצוצים,    מעוכי־מתנים ומחכים לקץ;    כתבת בולטת מכרזת על ארצם:    “ארצות־הברית” או “מעיני־קוקז”.    עמדו בשורה: צפחת וקדרה,    שבטי הפרור ומשפחות הסיר,    גרף, ודודים ועביט של מים –    צחים, אדמונים ושחמים־אדמים;    כלים של חמר עם צפוי של זגוגית,    חרס, וחרסית ומעשי־טין,    יצורי פחח וקדר, לרבות    גדול, וקטן, וזעיר וקט:    קמקום של פחים רחב־אחורים,    קמקום של מרקח בפשוט זרבובית,    ישרי־כתלים וזקופי־דפנות,    דקי־הצואר ונפוחי־המתן,    וקמקום מתכת גבה־קומה, קצר־אף;    לבן ושחור, קנמון וכרכם,    ירקות מלשת וצהב של תבן,    משרת־הסלק וכל יוצאי־הפטל,    סגלה עצבה וורדית צעירה,    תכלת חולמת וכרתי מרגיע,    אדם קודח והכתם החמים,    ערמון מחך והאפור הקר,    גון תפוח־הזהב החם;    יוצאי כל פחם של פחח ורקען,    יצורי רבבה של בתי־חרשת,    ניקל ונחשת, פליז ופח;    חלק, ומעקל ונושא פתוחים,    נוצצים־מרוקים, חרוכים מאש,    שזופי־להבות, אכולי־כירים,    מרבי־שרטת ופגם ומפחמים,    קלי־ראש, זועפים, בחצפה מחצפים,    בעלי־דעת ופרצוף של תם.    עמדו בשורה: בקבוקים, לגינים,    כל מיני צורה וכל מיני זגוגית:    לבנים וירקים נועדים ליי""ש,    לשכר ובירה, ליין ולחמץ,    למי־מעדנים; ולגינים גמלונים    כרוכים בפתילית של זרדים לקבול    חמצה של גפרית: וכל מיני קנקן,    החל מפסלתה של זכוכית ועד    מעשה־גבלות וגביש בכללם,    טעוני פקק־שעם וסתומים בניר.    צרצור וצלוחית, שיצאו בדימוס    באזן ושפה, ופך ועדשה,    טני של מתכת, הקיתון והטפי,    תלושים משלחן־קשוטים של נשים    וקרקע של מטבח נטולי־אזנים,    צרור עליהם פתיל־שתי וערב;    כוז של נחשת אדמה כבד־משקל,    פלטת הירשה מזקנים ואבות,    כד וטפיח, וכדית וטפיחית –    מעשה־בנים קל־משקל, קל־דעת,    כלים בני־יומם: הפח והזגוג;    דלי ודליים, פח לבן ושחור    בצפוי של זגוג ועשוי בעץ,    ישרי־כתלים ומשפעי־דפנות,    אלה צבועים, ואלה בלא כחל,    בעטור של יד של מתכת ושל חבל,   נאים, וישנים, וכולי וכולי…  II   עומדים היינו בשורה עלובה,    איש על עמדתו ואשה על כליה:    זבל ושמש, רוקח ונחתום,    גלח מביש ורב מגדיל פאות,    קצב ששכח מה טעמו של בשר,    בלן הבטל, כי אפסו המים,    צ’כי שנחשל מגדודו – קטע,    סתת מאבק וצבע ברבבים,    חצב וחשל מחסרי עבודה,    תלושים ממחצב וקרקע של פחם,    סנדלר שפל־חזה מזפת־אצבעות,    עושה־רהיטים וגודר בטלים,    שני אופיצרים (וכתמים בהירים    על כתפיהם ועל המצנפת –    זכר לחרבן של כתפות וקוקרדה),    פקידים של פוסטה מפחיתה סניפיה;    עמדה משפחת ה“סמרטוט” (במלכות    של פסבדונימים מדברים בלשון    ראשי־התבות. משמעה הוא: סופרים    ומוסיקאים, אמנים ורופאים,    טליא דבי תיאטראות) וסתם    בעלי־בתים, “בני־אדם לשעבר”,    ציר המאריך בבלורית מחוירה    נשמע לגיוס, השב מבית מלאכתו    עושה תעמולה לתורתו של מרקס,    לודר ומוקיון מרביצים ברבים    דין מעמדות על לקחו של לנין,    אחד או שנים מתחילים מ“בראשית” –    צורות מסמיקות בכתנות של עור;    עמדו בורגנים נמבזים, רקובים,    תופסי הויה אחורי גב זרים,    תאבים, פחדנים, מריחים הצידה    בצוננים ורותחים – ומלקטי המן    בשדות של רע, בכר זעומי נפשם,    באסור, בהתר, בכל שעה, בכל עת,    בענפי ורדינה ועל פתחו של שת.    עמדו בשורה, בערבוביה עמדו:    צעירים לימים וזקנים בלא־עת,    עומדים בגבורות וילדים באבם,    גבר ואשה, קשישים, בחורות,    פעוטה ועינים נפחדות לה גדולות,    קופאת על כליה כזקיף על עמדו,    כפרית גלמנית ועירונית אסתניס,    ריבה בגרנית מביאה פטמת,    בעלת־בית מאצל המסרת,    שפחה נרצעה לאה, לעריסה,    זונה מזקינה שובתת באין דורש,    בתולה שנפסלה, אלמנה בכינית,    צמוקות אמהות אשר נתעקרו,    מרבות תלתולים ושומות משערות,    נערה מגחכה לאברים לא־טפוחים,    טרם גמר בנין, בין ילדה לבתולה,    סבתות מגיעות חד־חטם בחד־סנטר –    פלטה ממושב־זקנים ששמם    שותקות נפחדות ופורשות לצדדים,    ילדה מחדדת־מרפקים וזקופה,    פנים מצלקות כפני המסננת,    גברת יורדת ועולה, נשתמרה    אחת מכל המשפחה בתור,    “פיק”ות"" (כלומר, נשים פילגשים    של קומיסרים) עליזות־פטפוטים    מן המטרונות לשעבר ובתולות    דקות וגמישות כסוף של אגמים,    קומצות פה קטן ומברד בשן,    פני־קלף מחוירים, מצלים צל־מות,    יפות, מכערות, רוקות וזקנות,    כפופות־מעקלות, כתרנית ההרים,    מפיצות ריח לבנים ישנים.    עמדו: תגרנית קולנית חצופה,    רופאת־שנים ומורה מרגזה,    משרתות גנדרניות של מחסנים,    נשים וילדים וגברים וכו'…    אולם כאותם השטנים הקטנים    רקדו בינינו תינוקות וילדים,    רזים ושחמים, חשופי שת וחזה,    ערום ועריה, מזהמי־רגל    חסרת־נעלים, מתעטפים בבלויי    סחבות של שירי־בגדים של זר,    תכלי־אברים, ועורם מסמר,    סריטה… יבלת… חזזית… וגרב…    נשמות עלובות ללא־אם ללא־אב,    חיות קטנות פראיות, טמאות.    פרחי־בר עלו ללא־שמש וטל,    חסרי־השגחה, ערומים, חצופים,    עזי־פנים בעולמו של הפקר,    נצים, מתקוטטים, מרהיבים בגדולים –    מפל־האדם ופסלתו של דור,    אדני המחר הגדול הבא.       III   עומדים היינו בשורה עלובה:    עוטים כל בלויי הסחבות, שעמדו    לנו בירשה לדורות, כתם    “מרד־השלום” ו“גבית־מותרות”,1     אשר לא לקח החבר האכר    לו בחליפין בבלבס, וקמח    וכל מיני פרי האדמה של כפר,    רבב על רבב וטלאים על טלאי,    ארג בד־מפרש על ארג של שקים.    רזים, מבליטים גרגרת ופיקה,    נופלות שוקים ועינים נכנעות.    פנים מוריקים ונפוחים מכפן    דוויים וסחופים ורעבים מתמידים,    רעב לשליש וכפן למחצה,    רעב של ימים, שבועות ותקופות    בפנה מנולת מחריבה נשמות;    חיים כאותם הכלבים המכים    (תולים עינים מצפות וקודחות    לאותה יד מכה בתפלה ותחנה    יען אחרת אין בלתה – לרחם)    חיי בהמה לצרכי קבתה,    הוים, ממשיכים הויה עלובה,    קיום אסטומכה דורשת תפקידה.    עומדים היינו נכלמים ובושים    בשת הכלב המכה, נכלמים    איש מרעהו על חטא שחטאנו    לזכות מתחלת הבריאה בקמץ    מח של אמן, לב אסטניס־חולם;    על שירשנו מטפשים חלומות    אהבה, אחוה, שויון ויפי;    ויש לבשתנו בקדקד מחכמה,    ולחרפתנו – ידיעות רכשנו.    עומדים היינו מתוך תפלה־תלונה:    שלא עשני סבל כבד־מח,    שלא נוצרנו מסיעי טנפת,       IV   עומדים היינו בשורה עלובה…    גשם של קץ־סתו ותחלת־האביב    טורד מטפטף עלינו בצוננים,    טפה וטפה, קרה, מחדדה,    קרה, פוגעת כמחט בפנים,    טפה… טפה… דקיקה וקטנה,    יורדות ויורדות, נופלות ונופלות,    נדמה כמתוך כברה דקה שבדקות,    יורדות מדודות, מדודות ורוחות,    יורדות ולא יורדות ואינן חדלות,    מי היודע, עד מתי, עד אן - - -    הברקיע מי־שהוא בוכה    צחוק ואסטניס לאמללים,    בוכה לאותו השעמום האפור…    ואולי מזהם שבע־נקם ובנו    רוקק לרצונו, לשבעו, לתאבון…    עומדים היינו בשורה עלובה    אצל כן ברז בפנת רחוב,    צופים, מחכים עד יבוא תורנו    למלא כלינו המים בתור,    עומדים מאז הבקר ומצפים…    הלכו המים הלך וחסר.    חרב כל צנור בבית, בחצר,    נותר עוד מספר נקדות נקדות,    שנים ברבע ואחד בשוק.    הלכו המים הלך ופסק,    הלך ופסק… אך פסק לא פסקו.    רגע אמרנו: כבר אין שוה לעמד –    פרצו, שוב גברו – קלוחים, עליזים,    נהרו פני כל העומדים לכן.    אולם שוב לאחר שעה קלה    הלכו הלך וחסר, כאלו    ילד רע־לב שהתכון להכעיס    עומד ומשטה באדם בעיר.    טפין… טפין… הפסק… שוב טפין…    הולכים רצופים… קלוח מזנק –    זרם במלואו… ושוב זרם גוסס.    טפין… טפין… להכעיס, למרר    חיים ונפש, להביא לידי יאוש,    לקנטר, להביא לידי קללות־מות.    מוטב ופסק! – ופסקה כלות נפשי""!    “אלי, לו עמד, וכלתה הקללה”!    ושוב ניצוץ־תקוה, ושוב זיק־תוחלת…    עומדים היינו… כבר לעמד הסכנו…    עומדים היינו בשורה, מרעידים    ברטט נבלים ושפלים במחתרת,    צובאים על פתח N.N. ו“צ’קא”,2    נבזים, מציצים בעיני פרחחים,    פרומי־החזה ונושאי אקדחים    ופלגשיהם – צבועות הפה.    עמד עמדנו כי לעמד הסכנו,    נקלים, מחיכים בחיוך של שפלים,    כדי להרשם ברשימה אלמונית,    כדי להרשם… ברשימה… ברשימה…    לקבל נדבה, “פרס אקדימאים”, 3    עמדת קבצנים מבית הקבצנים,    מודים, משבחים ומקלסים בקדה,    עומדים היינו על פתחו של מחסן    לקבל איש מנה: פעם לחדש    צתות שתי קפסות, קב גריסין, קב דחן,    לטרא של טבק ותריסר של חכות,    לוג שמן־חמנית ואבקת־שנים,    כחל, וסרק ומשחת־שפתים…    (יפה, מה יפה! יפיפיות הכפר    נתנו לנו תמורתם קצת חמאה!);    פעם לכמה וכמה שבועות    עשר לטראות של בשר, כלומר:    גרמים דאזלין מאז ערטילאין,    ולחם… לחם… לחם קבלנו,    לחם של חסד, לחם־נדבה    לנו, לתפלים, לבטלים, לבזויים!    בנפש פצועה, בכליון עינים    עמד עמדנו במטר, בצנה    אצל הברז ואצל הכן,    תחת כפת שמים שממים,    איש על עמדתו, אשה על כליה,    בשורה עלובה מחכים לתור…       V   עומדים היינו בשורה עלובה…    נטפל אלי ר' נפתלי הלוי…     שלום עליכם! – מה עושה יהודי?      חי הוא! – איך חיים? – יתברך הבורא,     חיים בנסים… – אין מים – נא מילא…    פסקו המים… אמאי בשר, לחם    ועץ להסקה?… – בים יש די־מים.    אנו מלמדים בנסים על מים;    אמות־העולם תלמדנה גם הן!     דוקא בניסן! כמעט ערב־פסח.     מים שלנו… אגב נזכרתי,    איך שהיינו יורדים העינה    אנו, כלומר זקנך ומשרתיו,    לשאב בטהרה מים שלנו.    הבה אספר, ודאי כבר שכח:    קטן עוד היה, בן־שלש – בן ארבע…    ככה נפטפט קצת ובינתים    תעבר שעה, אם רוצה אדוני,    תעבר שעה כך מבלי משים    לנו המונים למנין דליים.    כן, רבי מאיר זקנך (זכותו    תגן עלינו) – מה היתה חביבה    עליו המצוה! והיה בעצמו    נחפז לקימה שנה בשנה.    סבא ר' מאיר היה איש־מדות,    היה איש בעל־קומה, ושכינה    שורה על גבו. ואולם כשהיה    יורד העינה חגור אבנט רחב –    משי על אטלס לבוש בגדי יום טוב    חובק למתנו הדקה הזקופה,    מתנה של נערה טרם ארסה,    היה לוקח אתו עוד שנים:    אותי ואת זינבלה, שנים ממשרתיו;    כד חדש אחד בידו, ואחד    ביד אחד משנינו; מפות    צחות מכסף, על שלחן המלך    ודאי אין פורשים מלבינות מהן,    כרוכות במפה גדולה על כלן.    יורדים היינו בין מנחה למעריב,    אותו יום היה מתפלל יחידי,    לא בבית־מדרש, כדרכו יום יום,    שלא יעצרוהו המנין בתפלה.    תכף לאחר התפלה ירדנו,    ששים למצוה, ירדנו נחפזים,    צועדים גסות; ולהפך, מפגרים    שבנו מאצל המים והבאר.    הולכים בשורה, צעדנו בדרך    עד שהגענו למורד המשפע,    עד שנכנסנו לתחומו של שביל    נטפל לפסיקה עמקה, מתפתל,    עובר בין לבנה־בכות וצפצפה,    זה אך התחילו ללבלב בגיא.    היו העצים מביאים פקועות,    היו התרזות מקטירות את קטרתן    לאל בורא־עולם, אותה קטרת    דקה, סממנית ומתוקה, שאין    ריח דגמתה בעצים, לרבות    פרחי־אקקיה לבנת־אשכלות.    ערבי־הנחל וסבכי החלפה    העלו שפע פקועות פקועות,    כרוכות וצמודות לבדי־קנמון,    דמות חתלתלים אפורים־מכסיפים,    מעשי־קטיפה פטיטים, זעירים,    עולים, מטפסים בזרדים הרכים,    גדול, אחרון אחרון קט.    ערב אורירי, מדמדם, קל־כנף,    תלוי בתחומה של ככר מטשטשה,    צורה מצירה על כסף חורור,    שותק־על תלו. רכרוכית חמימה    רות־כסופים שופכת, שופעת    שפי מאפסי מרחקי־מרחקים.    במצר המשעול קדמנו ר' מאיר,    הולך בראש, ואנחנו מזדרזים,    אחריו נמשכים ברגלינו הצעירות,    גבר הלה - - כארי!… זכורני,    עמק בתחתית ההר שם הבאר,    שם בית־המרחץ ושם גם המקוה.    הלכה התרככה תחתינו הקרקע,    עומדה ברטבה של חרדלית של גשמים,    כל שהיא רכה ונוחה לפסיעה.       VI   אכן אהבתי, כי אתע בככר.    צועד, פוסע על גבי רככת,    מרגיש ברגליך. עוד ישנה אדמה,    ישנה עוד קרקע למשוש ולמגע,    נוחה וכרוכה אחריך, נטפלת,    דבקה ולא דבקה לכפות רגליך,    אשר מדי דרך עליה – ונשמעה.    אתה מטביע בה את חותמך    עקב מהקצע וגלדה מסמרה.    הלכה התרככה, רטבה הקרקע,    וכשהתחילו מבצבצים ועולים    רצי־קלוחים ובצות־השלולית,    היו מנחים כפיסים וסדנים    להיות למעבר לעובר, לשב,    קפץ ר' מאיר מכפיס לכפיס    בכחו של צעיר וקל… קל כצבי    עד פני השקת, הבאר וגלגלה,    הפשיל שרוולו, אחז בפנד,    שרקה וחרקה המעגילה;    אפס לא זו היא שריקתה יום יום,    שריקה של חול… יש בה געגועי    ערבי שבתות עם נר סטיארין    דולק בכשרות עם ברכת אמהות.    מלא ר' מאיר הכדים ובעצמו    שפך המים מדליי־העץ,    קבלם וכרכם במפה הצחה;    ביתה נשאם בעצמו, והיו    פניו מאירים בשמחה של חג.    וכשהיינו פונים כלפי    בתי הכפר וההר, החשיכה    ככר האחו, רמזו כוכבים    באפל אורירי… שקט… דומיה…    ודאי אז עמדו מלאכי־השרת    לפני המקום בתפלת שמונה־עשרה,    וכשהיינו מטפסים ועולים    במשעול הנקיק על כתף ההר,    עמדה הלבנה במלואה במכחלים,    צחה, וברה, צנועה וטהורה.    עמדה חינה הסבתא על פתח    אולם הבית, ובידה הפנס,    לקבל ולהכניס המים לשם.    קדם האולם לכשרות של חג.    עמדה ממתינה לכדים, וקמטי    פני הקשישה מאירים־מאירים.    מסרה הפנס לאחד, לגבר,    קבלה כד, משכה כד בראש כף־המנעול,    מקשה פליז, ממרק ומבריק,    מטלית של פשתים מלבינה על גבו.    נראה, והואר לרגע האולם:    הוא ולא הוא! ובו שרוי החג,    גדל ורחב מלבון, משפשוף.    קבלה הסבתא בדחילו ורחימו,    אמרה בחיוך: הלואי כה לחי!    נכנסה, העמידתו בפנה.    רגע הלבינה המפה הצחורה,    אשר בה כרוכות המצות, שנשאו    ביתוך משפשף מן המאפיה.        רואה הוא: הנה כך עברה השעה…    מרחק שני הינים היינו כבר קרובים    אל כן הברז, אלמלא… אלמלא    אותה הריבה גדלת־דדים,    אשר לה מלאו דלייה… השנים    אותם בעלי כתנות־העור,    ולא כהלכה, וחוץ מן התור…    ברלין       כך נקראה בפי הבולשביקים הפקעת החפצים מבית הבורגנים.  ↩    ר""ת [כאן באותיות קריליות – לא מצאתי לא הקלדתי – נ.ר.] הועדה המיוחדת של המשטרה שהיתה מטילה אימתה על האוכלוסין.  ↩    האקדמאים קבלו זמן ידוע מאת הממשלה כמה ממצרכיהם.  ↩           ",0,1,3,4,0,1
"   	 	 	      תמונה.jpg    שמש זבול כסו כלמה, וגער בו ולא דבר מאומה,    אם ישיתהו בחמה, באויביו יעשה בהם נקמה,    דרשו, ולמה חכמים תשכנו מדבר שממה,    בכן מה תדבר בשחקים עש וכימה,    הקימו אל לישראל כחומה,    פת פיו יחיה מת בצמא.    ותורתו תמימה, הנשמה.    פני רב יעקב אורו כחמה    בנו, מאיר ומאיר לאדמה    תעלומה, ומשכרתו שלמה,    עם מחמדיו כל נעימה,    בימיו מעלת עמו עצומה    ורמה זרוע דת עלי לבו רשומה,    חלו, וכמה זמנים נפשכם כלתה לחכמה,    בקשו נומים כדומה, ומראהו לכל נפל תקומה,    תבל בהדרת רם כעלמה, יפת מראה לבושת שש ורקמה.        אלף פעמים אכרעה לאל / יום אחזה חכם כאיתיאל,    בית התבונה אחרי נפלו / קם, בעמד הרב ובא גאל.    רמה גביר משרת אבותיך / כבוד ותפארת לישראל,    הן מנבוני לב עבדיך / אין איש אשר חפש יהי שאל,    משמעתך תמיד בלבותם / אתה מקום מקדש וההראל.      ובן עזרא קרא / אשר השם קרא    לאילן צר צורה / בסוד טעמי מקרא,      וההראל ידמו בך ושמה / נטועים משתילי גן מזמה.        ",0,1,1,1,0,0
"   	 	 	     שלום לך, הר העברים, / שלום לך מכל‑עברים!    בך נאסף מבחר אנוש / ויהי בך מבחר קברים.    אם לא ידעתהו, שאל / ים‑סוף אשר נגזר גזרים,    ושאל סנה ושאל להר / סיני – ישיבוך אמרים:    “הנאמן על מלאכות / האל, והוא לא איש דברים.”    אם האלהים עוזרי – / עלי לשחרך נדרים.         ",0,1,1,1,0,1
"   	 	 	     כצליל געגועים לשיר גווע,  ככליון נפש על אשר זר;  כפאר שלכת בסתו דומע,  כסוד עצבון על אזן זר –  כן תערג נפשי רן בכלותה חדלת-און.  כים כי ינהה אל נד ערפלים,  כהבל ודויים לא אמון בם;  כגאון הבדידות על מצח דלים,  ככאב חלומות לא יתרון בם –  כן תמתיק נפשי שכל בעוד גברה לעין-כל.  כחידת חשק ברגע פרדה,  כשלל דמיונות באפס יד;  כצל רמיה מעב בודדה,  כמסוה תבונה באפס-יד –  לבבי כן עוד שר על סף-אבנים קר.  כמרד אובד מול פני גורלו  כמזרע גולים על אדמת נוד;  כזרם רוח אף ציץ לא נע לו,  כאהבת סתר בארץ-נוד –  כן בין אספסוף בז שיר אחרון לי עוד עז.  הה, נפשי! סערך זה כבר עברך,  חצץ דרכיך רק יתן הד;  על מה תרגיזי בפנות הדרך  את שלד נבלך כי יתן הד?  על מה תכבירי עוד לשוא חלומות-הוד?  אם תהומות עולם חקרת ותראי –  מה תדעי פחד מעמקך את?  על מה תתנחמי, על מה תאבירי  בטרם תרדי אל עמקך את?  הה, נפשי! שבי לך דם על עברי פי-תהום!        ",0,1,3,4,0,1
"   	 	 	     — — ∪— —∪ — — —∪ — —∪ — // — — ∪— —∪ — — —∪ — —∪ —    אשוט כהלך עלי גבעת לבונה1 ואד־ // ביק את לחיי אלי מדרך הליכיכי2,    אשמע גדופה3, ועל גבי כמו מענית־ // חורש ארכה, למעניך ועליכי4.    אכן כבר שערו5 אישים6 אשר אין בתוך // ארץ־אלהים יפה־פיה כמותיכי.    למה בפוך תקרעי7 עין8 שחרה, ועל // מה תצבעי באגוז9 אדם שפתיכי10?          אשוט כהלך עלי גבעת לבונה – דברי האוהב: אשוטט כנודד על גבעת הלבונה, גבעת הבשם שבו עברה האהובה. על פי שיר השירים ד ו: אלך לי אל הר המור ואל גבעת הלבונה.  ↩    אלי מדרך הליכיכי – אל מקום דריכת רגליך, צעדיך.  ↩    גדופה – תוכחה שמוכיחים אותי על אהבתי אותך. אשמע גדופה – השוה להלן קצח 4: הם יקראוני אויל על אהבתך. ועל גבי כמו מענית חורש ארכה – על פי תהלים קכט ג:על גבי חרשו חורשים האריכו למעניתם.  ↩    ועליכי – ובגללך.  ↩    שערו – ידעו והכירו.  ↩    אישים – אנשים.  ↩    תקרעי – תצבעי.  ↩    בפוך תקרעי עין – על פי ירמיה ד ל: כי תקרעי בפוך עיניך.  ↩    באגוז – בקלפה העליונה הירקה של האגוז.  ↩    אדם שפתיכי – את שפתיך האדומות, הרי את יפה גם בלעדי זאת. תצבעי באגוז אדם שפתיכי ־ השוה ‘המפייט’ ספר השרשים לג'אנח, גלב: ובשפתות בעץ האגוז צבועות.  ↩           ",0,1,1,1,0,0
"   	 	 	     “חקר ואהב” ידידי יגעני / “מצא פלס לאהבתך ומעגל” –    עדי שרתי בחקרי האהבים / עדינה ישבה אצלי כשגל    ואומרת ""ועד אן אהבתכם / מסתרת ולא תרא ותתגל?    והקציר בכשיל יקצרוהו / ושית חרמש עלי קמה ומגל,    ובן-ישי בעצם אהבתו / הלא שלח וקרא לאביגל!""          ",0,1,1,1,0,0
   	 	 	    יום הנדד המר והנמהר / ר' משה אבן-עזרא       יום הנדד המר והנמהר / אתי ביין התאוה השכיר    אשב משומם בין פראים אין / דורש לנפשי בם ולא מזכיר    לשמאל אני קרא ואין ענה / אפנה עלי ימין ואין מכיר.        ,0,1,1,1,0,0
"   	 	 	     בין ערבים  תשחה נפשי בתכלת הרקיע  כעננה קלה, צחורה,  מול השקיעה –  ואת תראיה.      אחר יגע אדם קל  שוליה הפרועים, החרדים –  ואת תעצבי.      וכי יצאו הכוכבים  כבר תעמד שלוה, כהה,  על גג ביתך,  ואת תבכי חרש.      רוח לא תרעד.     וינה, 6.9.1916       ",0,1,3,4,0,0
"   	 	 	     יורד עלי הרים ולא יכילו.    כי מפני גאותך יחילו –    היך יעמד לבי לפניך ביום    תגער בכוכבים ולא יאהילו    ובני אלהים על שמך יתיצבו    ובני אנשים חסדך יוחילו?    דת אש אשר מפי כבודך קבלו    זכרו וישימו וגם ישכילו.    הואל רצות שירת קרוביך, וגיל    בעם אשר בכבוד שמך יגילו!         ",0,1,1,1,0,1
"   	 	 	    לר׳ יוסף בן עמראן       לשוני בחרי מבחר לשונות,    וכי הראך לדבר אך נכונות,    ונכתב מכתב השיר בספר,    וטוב זכר גביר הוד על נגינות,    לעדן לך ומשם קח לך עץ,    כתוב עליו ליוסף עץ תבונות,    חדל לך מפני דעתו ותחיה,    ולא תמות, אבל ימית יגונות;    שמח השר ביראת אל ואימה,    לך היו במתנה נתונות,    ברית אל נאמנת לך לעולם,    שכן ארץ בטוב ורעה אמונות.        ",0,1,1,1,0,0
"   	 	 	    הזרם והזמרה /      זרם מים בא מנקרת הצורים    מימיו מה עזים, מימיו מה אדירים,    מהם ארזי-אל רגע יתפוצצו    גם הררי-עולמים ארצה יתצו;    ההלך כי ישמע המית מימיהו    יתמה ישתאה גם יטה אזנהו,    יקשיב קול מים המפכים ברמה,    אבל עין מוצאם מנהו נעלמה                                                                                                        ***    ככה הזמרה בעז היא נובעת    ומאין עינה עוד לא מודעת.    אי לב אבן לא עליו משתוררת,    איפה רוח נחוש לא עליו גוברת;    עת יבקעו מי נהרותיה    מי זה יחס המוני רגשותיה?    היא בכנף עזה לשחקים תעלנו    ובעזוז אכפה לשאולה תורידנו!        ",0,1,3,3,0,0
"   	 	 	         ספר זה בא לכנוס את שירתה של פניה ברגשטין, שנחתמה בטרם עת. שירה זו קבצה בעקר בשני הספרים שהוציאה המשוררת בחייה: האחד – “בציר”, בהוצאת “דבר”, תרצ“ט, והשני, זמן קצר לפני פטירתה – “עבים חולפות”, בהוצאת הקבוץ המאחד, תש”י.  בערוך המשוררת את שיריה לדפוס – כנסה ושירה, הסדירה אותם למדוריהם, ושותה לקבצים את דמותם. בבואנו עתה לההדיר את ספרי שירתה ולהוסיף עליהם מאשר נותר בעזבונה – לא ראינו את עצמנו רשאים לגנוז את כל אשר הניחה המשוררת מחוץ למסגרת ספריה, אל־נכון, מתוך שקולי־עראי בלבד. אך עם זאת הקפדנו שלא לשנות ממטבע שטבעה המשוררת במבנה הספרים, חלקתם למדורים וסדר השירים.  בשני השערים שבספר, הנושאים עליהם את שמות הקבצים שהופיעו, באים איפא – כסדרם וכנתינתם על־ידי המשוררת – כל שירי “בציר” ו“עבים חולפות”. השירים הנוספים שלבו – במפזר, לפי נושאם וזמן כתיבתם – בשערים הללו, ואולם בהערות המובאות בסוף הספר צינו אותם השירים שלא כנסו בשעתם על־ידי המשוררת.  מחרזת שירים אחת – שירי עם, השונים באפים משאר השירים שבספר – באה כמדור מיחד (ד') בשער “בציר”, ורואה כאן אור לראשונה.          ",1,1,4,4,0,0
"   	 	 	     מאה שנים היום – מנטפי-אורה  יד היוצר אז בית חמר רקמה  ונשמה נפח בו זכה וטהורה,  וכמלאך פניו שלחהו האדמה.  שלחהו לשמר עמו מן השאטים אותם,  לבנות הריסותו ולחזק בדק,  לרפא לשבורי לב ולחבש עצבותם,  לבקש את נרדף ולרדף צדק צדק.  וכרוב זה הסכך בשנותיו דר דרים,  לארכה ולרחבה מתהלך בארץ,  יקום עם מרעים, ישר אל גבורים,  באשר חללים, שם הוא לעמד בפרץ.  עמי, מי סכך אל ראשך ביום נשק,  בכל אשר שמו במתניך מועקה?  זכרו ימי מצרים, זכרו חמת דמשק,  זכרו רומיניא, סוריא ומארקא.  זכרו כי כשר הגדול מיכאל  בא גם אל ארצנו שר זה פעמים  זכרו צדקת פזרונו בישראל,  זכרו אשר עשה בתוככי, ירושלים!  שורו תוי פניו פה על הלוח  אם לא כל מעלות רוחו בם ראות עינים:  יראת חטא, ענוה צדק ונדיבות רוח,  ועל כלן – אהבת עמו, חבת ירושלים!  מאה שנים היום מעת אלה הפנים,  מנטפי-אורה בידי יוצרם נכונו,  ובעט ברזל משמרת לבני בנים,  על לוח זה אתם אותם חקנו.  ולנגדם פניך תמיד בראותם,  תבא גם רוחך בלבב אחינו,  ושמו את ציון על לבם כחותם,  ינחמו חרבותיה ועפרה יחוננו.  אז תרום בכבוד קרן עמך –  וכבן-עמרם אז מעבדות גאלנו  כן אתה, בן עם-רם, לקץ ימיך  פניך ילכו והניחות לנו.       נעשה ונגמר בשנת המאה לחיי השר הצדיק שליט“א, ה' אלפים תר”מד ליצירה, ויתנו קול ביהודה ובירושלים להביא לה' משאת משה עבד האלהים על ישראל במדבר (ד“ה ב' כ”ד, ט) לפ""ק.       ",0,1,3,3,0,0
"   	 	 	      ושוב זרחה השמש, והשמש שוב שקעה –    ואני לא-ראיתיה,    ושוב יום ויומים – ואף-לא פתקה קטנה    מן-הרקיע.        ובפאתי המערב כעין גלמים על-גלמים,    שוב נערמו העבים –    החכמים! הנבנים שם עתה עולמות,    ואם-עתה נחרבים?        לא, אין נבנה שם דבר וכלום לא-יחרב,    ועיני הרואה:    זה הערב הטמטום בא ומפזר את-אפרו    על-ארץ ומלואה.        ועוד אחת אראה: חפשתי פרוטתכם    ויאבד דינרי –    ואשמדי עומד מאחרי ושוחק    השחוק האכזרי.       תרס""ח.       ",0,1,3,4,0,0
"   	 	 	    עוד על נסיעתו מאת אוהביו     אחי מידעי, ביום נסעו / לבי ובגדותי הלא קרעו    ראו דמעי על לחיי נוזלים / יחצו כבדי בי - ולא ידעו!    לא כי תחלי, עד קראתים כמעט - / ויתנו ערף ולא שמעו    אדרש ואמצאם בתוך לבי, אבל / לא אדע אי אהלם תקעו    יום עקרו לבב אשר נמשך בחוט / האהבה - האהבה נטעו    יום, רכבו בו מרכבות פרוד, עלי / סוסיו ירימון שוט ובם נגעו    לו תחזם, ישתרגו עלי כמו / אנשי נקיים אחרי הרשעו    או תחזו רדת מטר קיץ עלי / פלחי לחייהם - ולא נבצעו!    ובעת ראותי קול בכיתם אחרי - / כבדו ענני, עד אשר נבקעו    כמעט יהי נסתר כבדי מאנוש / לולי שתי עיני אשר נדמעו    אכן, כשואל נפלאותיו, נסתרו / מאוהביו, לולי אשר נשמעו    למד לבבי להלך תמיד עלי / הרי מזמותיו אשר נרקעו    אזכר אחי שמש וסהר, אזכרה / כל זרחו עלי וכל יפעו    יונת רחוקים! שאלי שלום לאח / כי מחשבותי כל ימי בו תעו    כלה לרעי לב, ונפשי נכספה / אליו מאד, על כן דברי לעו    יום נשבעו ימים להתעולל דמי - / יקום אמרם, כי בך נשבעו    או גרעו ימים בארך הנדוד - / יספו אהבי לך ולא נגרעו    כשיר, אשר אם לא ידעו לעלות - / בתיו אלי שחק אזי נגעו    שיר - נמשלו בתיו למשכיות חלי / לולי אשר בכנף נדוד נסעו    לכן חקר ניב ספרך, פן יקרך / מקרה שני אורים אשר נפגעו    אעיד ואתמה אם משכם לבך / מנחלי דעת - ולא נמנעו!    שרי תבונות ממך חלו, כמו / שרי ספרד ממך אך זעו    ייטב לך, כי יהיו אחרי תמול, / לו כעבדים - הן לך נרצעו!    שמו תהלתך אחות דתם ועל / אפסי אדמה חסדך זרעו    סר זכרך הטוב עלי תבל ונע / שם מפעלותיך - והם לא נעו    אורו בנעם שכלך חשכי תהום / אך שחרי לילות בך נבקעו    על כל משנאיך ימינך תעלה / אף כל מקנאיך לך יכרעו    כי נפלאות שיר חדשו בך אחרי / כלו, וחיו - אחרי גועו    תעו לספר מחשבותי תאות / לבי, ובושו מאשר יגעו    אשאל בנות ימים לבלתי האריך / יום הנדוד, אם שאלתים - שעו?    כמה ידידים, בזמן התפרדו, / כן צעקו על זאת - ולא נושעו!    אם נולדה תבל וימים למדה / למרות, ומוסר דרכך פרעו -    האל ישובב בחסדיו, אחלי, / רעים אשר מעיר לעיר הסעו!        ",0,1,1,1,0,0
"   	 	 	     מי יודע חלומותי  ומי תכן את הרהורי;  שוב בניתי עולמותי  כאשר בימי נעורי.    ורקיע לי יצרתי  כלו זהר, כלו תכלת;  ועם שמש יומם גרתי  ועם סהרי בלילות.    ועננות באות, יוצאות,  ורעיונות רצים, שבים;  ברוך מדליק הניצוצות,  ברוך מעריב ערבים.    ספרים הרבה לא כתבתי  אלא ספר אחד קים;  אחד מרחב שאהבתי,  אחד ספרי – השמים.    לילה – סהר על מעוני,  יומם – שמש עליו תלויה  והמיטב של המנוני  הוא ההמנון: הללויה.        ",0,1,3,4,0,1
"   	 	 	       אתם רבים, אני בודד,    לכם רובים ולי רק עט.    הריעו! הן נצחתי.    ובאמת, ובאמת –    נצחתי.    צינוק טחוב, צינוק אפל –    פה שב, פה שכב יומם וליל;    בודקים: החי עודני.    תודה לאל! תודה לאל!    עודני.    עודי קים וחי וגם    עטי עדין לא נפגם.    אויבי־שובי, הכונו!    ליום שלם, ליום נקם    הכונו!    אך לא כלוב צר תירשו, כולאי!    עטי, חלילה, לא כילי –    יכול הוא רק לפתוח.    יפה כחו מרחב בלי די    לפתוח.    לכם על שמאל ועל ימין    פתוחים יבשת וימים.    קדימה!    ימים, לילות, לילות, ימים –    קדימה.    אך אין מנוס לכם מכרוז    כרוכיותיו של איביקוס:    הבוז למתי הרצח!    ובת־קול תען בחרוז:    לנצח!        ",0,1,4,4,0,0
"   	 	 	     באישון ליל-טחב ודממה מצאתיך, העוטיה ושכולה –    היית כל-כך רצוצה מנדודים וככה נכלמה וגזולה.    מעמק עיניך הכמהות לי נשקף מכאובך האלם    וקול תחנוניך הגדולים שנחנק בחבך בלי-מלים:    ומחשה כסמל-העלבון עמדת אז כמבקשה: חנני!    וכאלו קראת לעזרתי: הצילה! ערירית הנני!    מסביב החרישה כאורבה אפלה מלאתי זממים    ורחישה, לא נודע מהיכן, הרגיזה את שנינו לפעמים.    וצנה אז תאחזך ורעדה ותזעזע את דמותך השחורה:    כל רטט לי ספר בדממה מה-גדול אבדנך ונורא,      ובאותו הלילה הזומם פרשתי את כנפי לפדותך,    ואבך על צוארך: חניני! ערירי אנכי כמותך!…    ורחמים וסליחת-עלבונות ודבקות רעבה וצמאה    הביע לי רעד עצמותיך בצנחך על לבי יגעה.    תר""ע       ",0,1,3,4,0,0
"   	 	 	         טירות המורים למשואות נהפכו.  בת עמם בברזל עוברת;  ומצודות רמון עוד קרבות ערכו,  אך דבר ישוד בקרת.   - - -   ממרום אלפהרה עוד גבורה יעוררו  מנצור וגבוריו שרדו;  ספרד את העיר מסביב כתרו,    מחר לכידור1 יתעתדו.   - - -   השמש יצאה והכרים הריעו,  הבקע חל, חמות הרסו;  צלבים על בתי המסגד הופיעו;  ספרד המבצר תפשו.   - - -   אך מנצור לבדו, צבאותיו לרבבות  בסערת מלחמה כי תמו,  ברא לו דרך בין חצים וחרבות,  נמלט ועקבותיו נעלמו.   - - -   ספרד תוך חמות מקרוב פרצו,  בינות לגלים ורב חלל,  ערכו שלחנות, בדם ענב ירחצו,  ויחלקו מלקוח ושלל.   - - -   הם מטיבים לבם, ולשרי הצבאות  שומרי הספים הודיעו,  כי איש זר מבקש פנימו להראות,  וחדשות נכבדות בפיהו.   - - -   הוא היה מנצור, מושל הישמעאלים;  השליך מבטחי מסתריו,  במו ידיו יסגיר את נפשו לערלים,  על חייו יתחנן לצריו.   - - -   ""הספרדים, קרא, על מפתן בתיכם  אשתחוה ואקד על מצח;  אתיתי להעריץ ולעבוד את אלהיכם,  להאמין בנביאיו לנצח"".   - - -   תעבר הרנה בארץ תריע,  כי ערבי, כי תומך שבט,  להיות אח למכיו, אל צורריו יפגיע,  לממלכת עם נכר עבד.   - - -   אמץ לב הוקר הספרדים למדו;  את מנצור כמעט ראוהו,  שר צבאם חבקו, וכל שריו עמדו,  וכרע וחבר קרבוהו.   - - -   הוא השיב לכלם אהבה שבעתים,  ואת ראשם הפלה משריו,  החזיקו בידיו נשקהו שפתים,  אף נתלה כענק בצואריו.   - - -   פתאם תם כחו, נפל על ברכים,  אך בידיו, רעדה אחזתן,  יקשר לספרדי את צניפו לרגלים,  אף יזחל אחריו כפתן.   - - -   וסביביו הביט, וכלם התחלחלו:  פניו הלבינו, הוריקו,  בשחוק פרוע שפתיו התפתלו,  ועפעפיו מדם הבריקו.   - - -   ""שורו נא, כלבים! לירקון נהפכתי…  התדעו, ציר מי אני הגבר…?  רמיתי אתכם: רמונה הלכתי  ולכם הבאתי הדבר!   - - -   ""נשיקותי בנפשכם המות נטעו,  יכלכם מבשר ועד רוח,  ראו נא מכאובי, רגזו והזדעזעו,  ככה גם נפשכם תפוח""!   - - -   יחיל גם יזעק, גם יקפץ זרעותיו,  כמו ישאף בחבק עולמים  רתק אל חיקו עם ספרד ורבבותיו;  ישחק מקרב לב תמים.   - - -   שחק גם גוע; ושמרות עפעפיו  ושפתיו טרם סגרו,  ושחוק בן תפתה עוד נשאר על אפיו,  ויחד במות קברו.   - - -   ספרד במחתה מן העיר ברחו  לרגליהם הלך הדבר;  רכסי אלפהרה עוד טרם זנחו,  עד תמם שם מצאו קבר.          כן יפרש החכם פליישער את המקרא הסתום “תתקפאו כמלך עתיד לכידור” מלשון ערבית אנגריף, אטאקע (עיין בפירוש החכם דעליטש איוב ט“ו כ”ד).  ↩           ",0,0,2,3,0,0
"   	 	 	    יהלל פי לכבוד קהל קדש בראדי יע""א  (בשנת תקפ""ט.)   כעפעפי שחר יהדפו אמש    ולרוץ כגבור אורח ירהיבו שמש    כן בקדש חזיתיך, עיר תהלה!    אל הולכי בחושך תאירי עינים    תשגבי אבירי בינה לרכוב שמים    להגיה אור בישראל אור כבתחלה.        אזכרה ימים מקדם שנות עולמים    עת אשרו בית יעקב בדרך תמים    ועל דבר אמת ענות צדק צלחו;    כשושנה עקובה מדרדר וחח    לא תחדל מתת עוד ריח ניחח    כן חבל נחלת אל בארצם פרחו.        בין לאמים שוכחי אל לפסל יסגדו    הולכי אחרי הבל בתהו אבדו    חלק אדני עמו הלכו למשרים.    כי-אש-דת למו מעגלי-צדק הופיעה    סקלה כל נגף כל צורר הכניעה    גם צבי עדיה חכמה הללו בשערים.        אך עת שאו מועדי אל בשוט הרצח    אף חכמתם התבלעה במשואות נצח    אללי לי! כל הרע אויב בקדש!    חדלו מחוקקים עמי ירדה פלאים    מצוא חכמה יתאמרו יהגו אך נכאים    ובינת נבונים, הה! כנגה בתם החדש.        אם בפרעות ישראל כתנובות בציה    קמו חקרי לב בזרוע נטויה    לגאלם משחת לנחותם הישרה    לא הפיקו זממם, כי לאשר מנער    מני גוה מרחם ישבו בסהר    עצתם לאמר צאו! עצה נבערה.        כי הוי לכאב אנוש וכסלה נושנת    שוא לזה רפאות לזה דעת מוכנת    אוי אוי לחסר לב וחכם בעיניהו –    וישקף יי ואור ישראל הבקיע    אז זרח בחושך במו אופל הופיע    חמל על עמו ובישועתו יראהו.        אולם שחר וצפירה עת אורם יהלו    אך ראשי ההרים לאור יחלו    וחושך במישור בגיאיות מחשכים    כן עת אשכנז ואיטליאה גרשו    אולת וכסל כי רעות חרשו    עוד תהימנה משוא ארץ מרחקים.        עורי עורי לבשי עז, צפירת תפארה!    בך בראדי קרית עז! יד עליון בחרה    לתת בחושך אור, לתועים בינה;    בך חכמה קן לה ותורה מצאה בית    מים חיים תשקי בניך שתילי זית    על כן ישרים יפארוך יפצחו רנה.        כמקור חיים יקר פלגיו בדומיה    ובא מהלך עיף ואת נפשו חיה    כן את בבלי שאון לעשות תפליאי    בית חכמה קוממת לתהלה ותפארת    כלילת יופי הוא כבוד נדיבים אומרת    ובני עמך ועם אחר חדריו תביאי.        בית חולים כוננת בית מועד לנדכאים    בואיו ידועי חולי יצאו כמו לבאים    מוח עצמותם ישקה מיקר אסמיך 1 –    עד אנה תרבי שיר? דומי נפשי סלה!    מחפתו יצא שמש ישוב גם אוהלה    ועוד חצי תהלתה לא הביעו רנניך.           )עתה בימינו אלה הגבר הוקם על לראש ומשגיח על בית חולים הלזה הלא הוא ידידי הגביר היקר, החכם המשכיל, רב תכונות וטוב לב מוה' מאיר קאלליר נ""י, ראש לקהל הסוחרים בעיר בראדי.  ↩           ",0,1,3,3,0,0
   	 	 	     זנח שתה עלי-סלע וגבעה / ומארץ בחר מישור וחיקו    ועם-אדם שתה אדם בעוד יום / עדי-ליל תהי ישן בחיקו.        ,0,1,1,1,0,0
"   	 	 	     בריטניה הכובשת,  בריטניה המחלקת,  גדלה של זו יבשת –  כרצועה של לקט  ואין את מתבישת  לחלקה לשנים:  לישמעאל – יבשת  לישראל – קצת מים,  לישמעאל מחרשת  ולישראל – מאזנים  ואת כמו חרשת  ואטומת אזנים.    את “קנטון” מצעת  לישראל בחסד;  תנוח נא הדעת –  לא תסכים הכנסת.  את “מדינה” נותנת  לארך כל החוף,  אך מהי המשענת  אם אין קרקע לרב?    על כן אולי תסכימי  לדעת ההמון  לבלי “מדינה” תקימי  ואף לא כל “קנטון”;  אולי תחכי עמנו  יחד במצוקה  עד שיבא משיח  לעשות ה“חלוקה”?     הארץ, 17.11.1937       ",0,1,3,4,0,1
"   	 	 	     בהבטחות שוא אל-תאמן, אח,  אל-תבטח בכוכבים,  רמאים הם וחנפים הם –  גנבים שבגנבים!  מנעורי נגלה כוכב לי,  מול ביתי עינו קרצה,  וברכות שלח לי מעל  עם פתקי זהב ארצה.  ובעין ערומים רמז לי,  הבטיח ש""י עולמות –  וראה, עד-עתה רש אני  ומסכן על אדמות.  אי, כוכב עליון, עפעף פז!  מדוע רמיתני?  איה הגמול לאמונת לב  ולאמונתי אני?  בהבטחות שוא אל-תאמן, אח,  אל-תבטח בכוכבים,  ערומים הם וחנפים הם –  גנבים שבגנבים!        ",0,1,3,4,0,0
"   	 	 	     כל נער עובד,  כל נער עמל —  כנצן הנובט  וכנצן הקמל.    מן הבקר השכם  הנסר הגלגל;  עד ערב תשקם  זעת העמל.    הוי, שתיל רענן,  והוי, עץ באות,  גדעו לך בסדן  שתי פארות־אצבעות.        ",0,1,3,4,0,1
   	 	 	     יאמץ לבבך ומועדך יחלי    מה תחשבי קץ שבי ותתבהלי  התגברי דברי ושיר חברי    כי אהליבה שמך ובך אהלי  ובזי דבר לעגים ואם שאגים    נגדך לאט נהגי והתנהלי  דודך יענך והוא אשר יענך    הוא הצרי לכאב והוא החלי  היטבת חסדך ביחלך גאלך    אל תחפזי תחזי הדר פעלי  אמרי למתאמרים במלך ושר    מלכי קדוש יעקב וצור גאלי.         ,0,1,1,1,0,1
   	 	 	     אמרת אל נפשי: חיי – ותחי  ואף הלכה עם שגזרת: לכי.    אמרת לי: חכה – הלא חכיתי?  ואף כי יצרי בכך דכיתי.    ושוב אמרת: לך – ולא סרבתי  אולם למחוז־חפצי עוד לא קרבתי.        ,0,1,3,4,0,1
   	 	 	    וכאן סאהרא פי בעץ͘ ליאלי אלסבות עלי אלנט͘ר וכאן מקתריא בצ͘ו אלקמר אלי אן תגיّם אלג͘ו ותכדّר אלאפק פאחתג͘ב ענד ורוד אלמטר ואמתנע ען נט͘רה פקאל פי וצף תלך אלחאלה קצידה מסתחסנה [ והיה ער בליל שבת אחד והיה מסתכל. והיה אור הלבנה מורה את דרכו עד שהעיבו העננים על האויר והתקדר האופק. ברדת הגשם נעלמה (הלבנה) ולא יכול לראותה. אז תיאר אותו המצב ואמר שירה שזכתה להוקרה]     אני האיש אשר שנס אזרו / ולא ירף עדי יקים אסרו  אשר נבהל לבבו מלבבו / ונפשו מאסה לשכן בשרו  ובחר בתבונה מנעוריו / ואם כור הזמן שבע בחרו  ויהרס כל אשר יבנה ויתש / אשר יטע ויפרץ את גדרו  וגש לולי אשר תקד תלאה / וילד מבנות ימים סגרו  לקצוי מעלות חכמה ומוסר / ומוסד אֽוצרות שכל חקרו  ודע כי לא יגלה עד יכלה / צפוני תעלומות איש שארו  וקניתי תמול שמץ תבונה / והשכים הזמן לדרש מחירו  ועודי ארכבה לדרש תבונה / ואם לא יחבש היום חמורו  ולא יחלש לבבי מזמני / אבל יקים אסרו בל הפרו  ויגרתי מידעי אשר בא / ולא יבא לאיש בלתי מגורו  בעת לוני והשחק נקי כף / והסהר טהר־לבב וברו  נהגני עלי ארחי תבונות / והורני באור נהג והרו  וחמלתי בפחדי מתלאות / עלי אורו כאב על בן בכרו  ורוח שלחה בו מפרשי עב / ופרש על פני סהר אפרו  כאלו אותה זרם גשמים / ותשען לעב עד כי תקרו  ושחק העטה קדרות וסהר / כאלו מת והענן קברו  ובכו אחריו עבי שחקים / בכות כבכות אדם על בן בעורו  ולבש לֽילה שריון אפלה / ורעם בחנית ברק דקרו  והברק אזי שחק מעופף / כאלו הוא משחק על דברו  אשר פרש כנפיו כעטלף / ועפו עֽרבי חשך בשורו  וסגר מחשבתי אל וחפץ / לבבי משני פניו אסרו  ונאסר בעבת חשך לבבי / והתעורר כגבור ממצורו  ועת אוחיל ידידי ואקוה / לאור סהר אשון חשך המירו  כאלו קֽנאו עבים לנפשי / ועל כן מֽנעו מני מאורו  ואשקיף עת יגל פניו ואגיל / כגיל עבד אשר אדון זכרו  בהלחם אנוש יכת חניתו / ועת ירוץ אזי ימעד אשורו  וכן איש ידבקו אתו תלאות / ולו ישים בבית נגה דבירו.        ,0,1,1,1,0,0
"   	 	 	    לאף ברי / נפתלי צבי אימבר  המלאך הממונה על הגשמים  “אף ברי יטריח עב” (איוב)   מלאך הגשמים,    עבים תטריח,    ובקולות רעמים    ימים תניח…    לארץ הצבי    ענניך תסיע,    נא, ברי,    תפלתי אשמיע:    שימה דמעותי    אז בנאדך,    על קברי אבותי    תריק מימיך,    דמעותי תפלחנה,    תמוגגנה תלמיה,    שושני שדיה.    דמעי ירטיבו,    ימתיקו הרגבים,    ובלחם יניבו    גפני ענבים.    מלח אבותי    אשתה לרויה,    ובצל תמורתו    נפשי תחסיה…    נא, ברי,    ציר שלוח,    שמע לפי    ועבים תטריח.    שימה דמעתי    נא בנאדך,    ועל ארצי, יפתי,    הרק גשמיך.   השיר הזה שרתי בימי ילדותי בעיר זלאטשוב       ",0,1,3,4,0,0
"   	 	 	       וגם כי־יחדר רוחך המשוטט תעה,    בן־אדם, למרחקי אין־קץ התבל –    לא בשמש וירח, לא־בכוכבי מעל    תמצא מרגע נפשך העורגת.    בלבב בן־אנוש מרגיש כמוך ועמך    תמצא כמו בראי, את־עצמך עוד־הפעם,    ובהשנותך זו גם מעמד מצק    ומלא־ספק לרוחך השב אל־עצמו.        ",0,1,3,4,1,1
"   	 	 	       אמלא פי תוכחות / בשירות נכוחות וצחות.    גשו יצורי למשמעתי, / שמעו נא תוכחתי!    ראשי, בא והכנע / ומגאוה המנע,    ותלך פני אל לדרש / אבל וחפוי ראש.    מצחי, חזקך הרף / מחטא! אמנם, לחרף    חטאים היה; עת תלחם – / חזק את מצחם.    עפעפי, הישירו / נגד אל ותאירו,    והסירו באף ובחימה / עפעפי תנומה.    עין, פעל צורך / הבט, ועל יצרך    געל – ובתוך גן רטב / תשוב עיני לראות טוב.    לחיי, תורי זהב / עזבו וגאון רהב,    ותהיו נתונות לשאטים, / לחיי למרטים.    שפתי, לאל שבחו / ובצדקה תשיחו;    לחן בכל עתותי / צור על דל שפתי.    לשוני, מדבר שקר / רחקי ערב ובקר,    היי בשיר ובתפלות / לשון מדברת גדלות.    שני, נא כל טמא / אל תאכלו וכל נדמה,    אולי בבוא יום יי / אתמלטה בבר שני.    חכי, מתק שיחות / תן ואשיר בתשבחות;    צורי, מעסיסיך – / לחכי אמרתך.    אזני, חיש האזיני / למוסר אל ותביני,    כי הוא למד דעה / אזן שמעה.    גרוני, קרא והתפלל / והכנע לפני אל,    ואל נא כנשי יתרון / נטויות גרון.    ערפי, קשיך הרפה / לצורך, פן תספה;    הפנה אל ילדי זנונים / ערף ולא פנים    צוארי, על עולתך / שבר ומוט חטאתך,    פן אמר בהוכחי: / צוארי הכשיל כחי.    כתפי, משא עוני / פרקו, ומשא יי    תשאו יחד, קשורות / שתי כתפת חברת    זרועי, קבצו פזורים – / היה זרעם לבקרים! –    תנו אותה למחיה / בזרוע נטויה.    כפי, שאו ידיכם / לאל בעד חטאתכם,    ופרושות על עוני / כפי אל יי.    בטני, לא עוד מרמה / תבין, ושמר מזמה!    ותהיה ביום דיני – / ומה בר בטני.    מעי, אל אל אוחילה / עליכם, ואשא תפלה:    תנה בינה בתוך צלעי / ותורתך בתוך מעי!    כליותי, במו אמצא – / תיעצוני בטוב עצה,    לשאת יראת מלכי / כליתי בחקי.    חלצי, אזרו גבורה, / לבל אהיה ביום צרה    כגבר, ממעמסיו / ידיו על חלציו.    ירכי, טהרו גויה / ואל תשגו בחיק נכריה –    היא מכשול ופיק ברך / לנפיל ירך.    ברכי ושוקי, כרעו / לאל – ותושעו    ממכשול ונחשתים / ופיק ברכים.    רגלי, לבית אלהיכם / הכינו פעמיכם,    לרוץ תהיו קלות, / רגלי, כאילות.    לבי, יצורים כלם / תחתך; ואם במעלם    שוא – בעדם תהי נגמל, / לבי, על כל העמל.    הדריכם באמונה / לבית אל ברוח נכונה,    לך פנה רם על כל ראש – / ועל לבי לדרוש.    יצורי, יסרתיכם – / תנו נא כבוד לצורכם!    תדבקו בו, בעודכם / חיים כלכם.    אשרי אם תוכחו / מרע, יצורי, ותקחו    בלב שרים מוסרים / ותוכחתי לבקרים.    ובואו כלכם יחד / לפני רחום בפחד,    לשפך לפניו שיחה – / לכו נא ונוכחה!        ",0,1,1,1,0,0
"   	 	 	    א   זאת רעיתי נאוה בבנות הארץ,    זרה גם נכריה מחיתו יער,    מחלמיש קשה, קרה משלג,    הבעירה בלבבי חרבוני קיץ;    יש חשך עמדי, ענן, ולילה,    עוד ממלי תשב ברה כשמש.    ב   רחקתי במנוסה מזה השמש    ואמד בצעדי מרחב הארץ;    תעיתי כה וכה יומם ולילה,    בהר, או בבקעה, שדה, או יער,    החרף, האביב, קציר, וקיץ,    אל זרם, אל מטר, ברד, ושלג.    ג   הייתי כדונג, חמאה, או שלג,    כי ימסו המס מחום השמש,    חכיתי האביב, ויבוא קיץ,    כי בגללי הומר משפט הארץ;    דמיתי אש לוהט בקצה היער;    וירב המוקד לילה מלילה.    ד   מתי יבא, מתי יבא הלילה,    וישעשעו נפשי אגלי השלג?    הנה כחי יבש כעץ ביער,    ויך את עצמותי שרב ושמש;    רק נע ונד הן אתהלך בארץ,    לריק יום יום שואף בכורי קיץ.    ה   בחרף חום יהיה או קר בקיץ,    אם אנכי אשקט, או יום, או לילה;    ירוצו הדגים על כל הארץ,    החמט יתנשא, יעוף לשמש;    האש בברית שלום ידבק לשלג,    אריה יגור בעיר, האיש ביער.    ו   שם יפתי אכתב על עץ ביער,    על קרח בקרה, על ציץ בקיץ;    אכן בבלי צלמה, בבלי אור שמש:    בלילה יום, ביום אקרא הלילה,    ובלי מראה ההוא תולע ושלג,    אלבין, או אתאדם, עודי בארץ.          ",0,1,2,2,0,0
"   	 	 	     בי, בתי, בבתי,  אל תבכי, חמדתי,  בי, שבי בעגלתי,  שבי דומם, אל תבכי,  את-אמך נא חבקי,  חבקיה, נשקיה,  ואם תזכי אביאה  לך גם סכריה.          ",0,1,3,4,0,0
"   	 	 	    אופן / ר' אברהם אבן-עזרא       חיה עצומה / מכל בריאה, // מבן אדמה / דעתה פליאה.            אנה מעונה / משם נשמה?         באיש נתנה, / כמה חכמה!          אל חי צפנה / עד נעלמה.    איכה ועל מה / היתה כלואה // בגו, ובמה / שמע וראה?             במה יקרא / שם רם וגאה? –         ודמות וצורה, / משמע ומראה         אין לו, ונורא / זכרו לנראה!    שבתי כדמה / מזו קריאה // ואשמעה מה / אמרה נבואה.            רצו שחקים / לילה ויומם,         מצר חזקים – / מי זה הרימם?         כל המצוקים / ארץ מקומם,    כלה בחכמה / קנין מלאה // אך על בלימה / תוכם תלואה.            מראות המלות / אין קץ לאורם,         חוזרים חלילות / במעון יקרם,         נושאים תהלות / תמיד לצורם;    שירה נעימה / על פה נשואה, / עונים באימה, / אומרים ביראה        ",0,1,1,1,0,0
"   	 	 	     היה היה זאב ביער,    זאב בן שנתו עודו נער.    ואם גם למד לטרוף חיש, –    טרם ראה עוד פני איש.    ויתפלש בעשבי כרים,    בחול הנהר, מימיו ברים,    וביער תחת ברוש    ולכל רעיו היה לראש.    ובהתעוללם במערותם,    היה שופטם, מיסר אותם,    קורא לריב וגוער בם,    מכה אותם עד שפך דם.    ככה חי הזאב במערה,    טרם ידע, כי יש צרה,    ימים רעים, פגע רע, –    אך היום המר חיש בא.      ולזאב הלז הצעיר    היה אב, זאב שב ושעיר.    מדי יום ביומו יצא    אל השדה ואשר מצא    היה מביא מלא הכף    לו ולאשתו ולטף:      משתה יום וארוחת ליל,    כבש, גדי, או עז או איל,    פגרי סוסים אחרי מותם,    והזאבה בשלה אותם    על בצלים ועל שמן    והיו אוכלים, מברכים “מזמן”.      ככה יעשה אביהו.    פעם שב וצידו בפיהו, –    טלה בן שנה ושור פר,    אשר נדח מן הכפר.    ערב יום, הצללים נטו,    והטלה והשור שחטו,    ובדודים בשלו אותם    על קרניהם ועל שערותם,    ויאכלו, וישבעו,    ואל חדר משכבם באו.      נם הזאב עם כל בני ביתו, –    פתאם הרגיש כי זה כרסו    אינו כשלשום וכתמול,    ויאנח מר – ובקול    פחדים קרא אל בני ביתו    ויבואו, וסביב שתו    שמו מטפחות מים קרים    וישקוהו סמים מרים,    ועל “עין רעה” לו לחשו;    התך עליו שעוה חשו    וידביקו לו עלוקות.    אך לא פסקו עוד המצוקות.    ויכבידו עליו מלים,    ויש שישבו לקרא תהלים,    ויכסוהו להרבות זעה,    גם הביאו לו קמע.      חלף לילה, בקר היה,    ותתאסף כל החיה    מן הקטנים עד הגדולים,    לקים מצות בקור חולים.    שלשה דבים גדולי יחש,    באו עמם ראם ותחש    וגבאיות וקהל קרובים,    כל הרחוקים על הקרובים    ויעמדו כלם עליו:    זה משקהו מי החלב,    זה מעטהו עורות נחשים,    זה מלעיטו נזיד עדשים,    מלח סדומית וריח לבונה    ו“סמי הופמן” באחרונה.      זה בכה וזה בכה,    ולזאב אך אוי ואבוי.      עבר יום ואפלה באה,    שמש ערב כבר שקעה,    והזאב עוד על מטתו    טרם נרפאה מכתו    (נסים עתה אין מתרחשים).    קראו: – ""מה זה אתם מחשים?!    זאת ראו: נחישה, נעשה!    תן לנער תעודת מסע    וישאל ברופאי חוץ לארץ,    ואם לא יעמדו הם בפרץ    מי יודע אחרית דבר    יקרה את הזאב הנבר?""    ובהשמע דבר העצה,    שם הזאב בנפש חפצה    שתי כפותיו על ראש בנו זה    (דבר הרופא כדבר חוזה):    ""לך לך, הוי בני אויתי,    ושאלת וחקרת    אם יש תקוה לאחריתי,    אל תתמהמה עד עברת,    ואלהים יהיה בעזרך    ובדרך ינצרך.      והזאבה עם שתי ריבות    בשלו כל היום לביבות,    ציד הדרך לבנה יחידה.    הרבה בכתה ולא הגידה    לאיש, מה ירחש ככה לבה,    ואת הרעות אשר נבא.      ובהפרדו מאת אביו    בן-הזאב, ויעמדו סביב    כל קרוביהם וידידיהם,    והמה רוחצים בדמעותיהם;    ויעמיסו לו על שכם    את הצידה ואת הלחם,    ולבל ישלט בו השטן    הלבישוהו טלית קטן,    – ""שלום! – קראו, – עד בלי די!    ושבת לאביך וחי!""      ויתהלך בגאיות,    בערבות ובבקעות,    ובשפלה ובהר,    דרך עיר ודרך כפר.    הוא בדרך – ובאחו    ראה שועל וישתחו:    – אל נא יחר אף אדוני,    ועבדו קטן, וישמעני,    ואדברה נא הפעם    והיו דברי דברי טעם.    אב לעבדך בא בשנים,    ויהי אחרי משתה שמנים    צבתה בטנו (והוא לא חטא),    והנו הולך למות עתה.    ועצת הקרובים היתה,    כי ברופאים אדרוש, וחיתה    נפש אבי, נפש זכה,    כי ימצא צרי למכה.    ואני עבדך, נער    רך בשנים למד יער,    טרם באתי באנשים    והמה רעים ומאד קשים,    אנא, אל תפגשני בעברה    וארחת לי לחברה, –    ואתה נבון ואיש כלבבי, –    והקימותי דברי אבי"".      וימצאו דבריו חן    בעיני זה השועל, וכן    ענה לו ויאמר ככה:    – ""האל צוה את הברכה    בבית אביך עד הלם    ונתון לך בן טוב כיום.    הבה,בני, ואלכה אתך    ומוראך וחתך    יתן אל על בני האדם    ולא יבצעו מעשי ידם"".      וישתחו הזאב שנית,    ויענהו: ""נא, אדוני,    הן הואלת להשמיעני    את דבריך, לו אמרת;    מי האדם שזכרת    ובמה זה כחו גדול,    כי מאז לא יחדל חדול    להרע לבני עמי, –    ושלחתי בו שן זעמי    ועשיתי בו נקמות,    והשמדתיו מן אדמות"".    אז השועל יעננו:    – הכון, בני, לעת נפגשנו!""      ויתהלכו בגאיות,    בערבות ובבקעות,    ובשפלה ובהר,    ויבאו עד הכפר.    הם בדרך – ולקראתם    שני זקנים, והם מהתם,    הולכים אט על משענותם    כפופי גו, – ולא ראו אותם.    ובראות הזאב השנים    רתחו דמיו כעל אש מים,    חרק שניו, פיהו מאדם.    – “הלזה יקרא אדם?” –    ישאל לרעו אז הזאב.    – ""לא, – יעננו זה, – נא שב    על מקומך ואל תזועה,    ונודה לאל על זה הישועה.    אלה הם בשכבר הימים    אדם היו – יובל תמים,    ועברו, בטלו מן העולם    חסרי און ולא נשמע קולם"".      הם ללכת לא הרחיקו    ובדרך איש הדביקו,    נער הוא, ולו עיני אורה    מלאות תוגה, מפיקות מורא,    ובבשרו שלח רזון,    והוא הולך לולזון.    ובראות הזאב הנער    להטו עיניו, סמר שער,    חרק שיניו, פיהו מאדם:    – “הלזה יקרא אדם”? –    ישאל לרעו אז הזאב.      – ""לא, – יעננו זה, – נא שב    על מקומך ואל תזועה,    ונודה לאל על זה הישועה.    חלילה לך מבוא בדמים!    זה איש יהיה: ברבות ימים    אדם יהי, אך בעתו,    אז אך אז תתראה אתו"".      ובעשותם דרכם שניהם    שמעו צעדים מאחוריהם,    ובהפנותם ראשם, ראו    (על כן מהרו נחבאו)    ציד הולך לצוד שפנים    ואתו אך כדורים קטנים.    ולציד חסן, גבה,    חרב חדה לו גם רובה.    ובראות השועל אותו    ענה: – “הנה הוא האיש!” –    ככה אמר, ובהפנותו    ערפו מהר לנוס חיש.      וישתער זאב היער    על האיש ופיהו פער,    כאומר לבלעהו חיים.    אך האיש – איש מהיר ידים,    פרק רובו, כונן, ירה –    ולא החטיא את המטרה.    אך מהיות כדוריו קטנים    (יען הלך לצוד שפנים)    באו אך עד פני הזאב,    רק מחצוהו, הרבו כאב,    שברו שניו ומתלעותיו    וישפך דם מכותיו;    אך הזאב עוד כחו אתו,    צר על צידו להמיתו    ולא נשאר לאיש החיל,    (יען רובו לו ללא הועיל)    בלתי חרבו, ויריקנה    ובלבב הזאב יביאנה.      מרה ילל זאב היער,    חיש גם נס, אחזו שער,    אף לא עמד ממרוצתו    עדי בואו עד מאורתו    של השועל מודענו.    ושמה יחדו יקוננו    על גורלו ומרי כוסו.    ספר כל המוצאות אותו:      – ""אל האיש הבא לקראתי    להלחם עת יצאתי,    ראה אותי, מעטות שני,    ירק ירק אז בפני,    ורקיקתו – אש בוערת    ועב וענן, בשפופרת    יוצאה היא עם טפות בדיל.    ואולם לא אחזני חיל,    אף כי שתי שני נשברו    ודמי פצעי גם נגרו;    כי אמרתי, אשר אין    דבר עומד בפני שן.    אך הוא חגר כל כחותיו,    הוציא אחת מצלעותיו    גמד ארכה, ומברקת    כקרן אור וכמו ברקת,    ויביאנה תחת חמשי.    אז אמרתי: אבדה שמשי,    ולולא כי מהרתי, נסתי,    מי יודע אם נכנסתי    תחת צל קורתך עתה,    כי לישועה לי נתתה.    אנא, רפא נא לי, צור ישעי!""    וירחצו אותו למשעי    במים פושרים ובברית,    ויחתלוהו בלשון זהורית    לבל יזלו, יגרו דמיו.    ושנית שם לדרך פעמיו.      ויתהלכו בגאיות,    בערבות ובבקעות    ויבאו עירה פיתום;    עמד אז השועל פתאם    ולרעהו יאמר ככה:    – ""בשעה טובה ומצלחה    באנו עד העיר הזאת.    מכר יש לי בה, וכנטות    פני השמש ובהחבא    אל העיר הישנה נבא.""      ורעו של השועל ודודו    סגי נהור – ומעודו    חו­מד חשך, ימש אמש,    יען ירא מפני שמש,    ואך בלילה רפרף, חיה,    (סוף כל סוף – עטלף היה).    המה באו, והעטלף    יושב על האח, ומקלף    לו תפוחי האדמה    לקנוח סעודה, ושמה    ראה פתאם את השנים,    שש לקראתם, הביא מים    לרחץ ידיהם ורגליהם,    גם לאכל שם לפניהם.    ויהי המה יושבים ואוכלים,    אחר ספרו לאן הם הולכים,    ואם יש רופא, איש כלבבם,    אז שאלוהו, וככלותם    לשאול אותו ענה אותם:    – טוב עשית בני הנעים,    כי בקשת רופא פלאים;    ואולם מי יודע, איה    נמצא הוא כעת, ובחיי    כל בני ביתי לך נשבעתי    ואקימה, ונסעתי    אתכם, יחדו נבקשנו;    ואולם איפה נמצאנו?    אך אם אינכם רעי חרדים,    נשאל-נא את פי השדים    ואת הרוחות, כי הם נעים    בכל הארץ, ואם נמצאים    אנשי מעשה בתוכנו    אשר ידעו לרפאותנו,    בודאי ידעו את מושבו,    לאן יצא ולאן יבא.    אך רחוקים הם: קצה גבול    מקום ממשלתם עיר סטמבול,    עיר הבירה, ומשם    יפרידונו רחבי ים.    הבה אשלח את החוגה    ותמצא לנו סירת דוגה    נפרש נס ונמהר עוף    בית סנסני וסמגנלוף"".      ותנשא חיש החוגה    סביב סביב ובמחוגה,    לראות היטב את הככר    ואם יש סירה – והוא העקר –;    היא נעלמה, ומקץ    שעתים על העץ    ישבה כבר ובפיה בשורה:    ""שימו פניכם מבלי מורא;    ארצה דברי לא תפילו –    אל תימינו, אל תשמאילו,    אל תשאלו: איפה, איכה –    עד בואכם עד הברכה,    בסתר קנה סוף וקוץ    סירת דוגה שם, בבץ"".      ויאמן דבר החוגה:    בו ביום עוד סירת דוגה    מצאו וישבו בה לנוח,    ותשאם לאט הרוח.    חלף לילה, בקר אתא –    האניה שטה, טסה,    וימלאו עשרים יום    מעת בואם עד הלום.    לילה חלף, בקר אתא,    הלאה האניה טסה,    בין האיים דרכה תסלף.    על המשוטים העטלף    יושב מבלי הוציא הגה,    מביט נדהם אל ההגה,    והזאב אל רגלי רבו    נם סרוח שם על גבו,    מוציא מספר ליתושים    על הסוף ועל פני הברושים.      ובשביעי לירח בול    באו עד לבוא סטמבול.    ואל רחוב העיר יצאו    וישתאו לאשר ראו:    נשים הולכות כסויות צעיפים,    ואנשים –והם בצניפים,    כושים… ואגן ירח    על כל מגדל רם זורח,    ובין מרבץ קנה וסוף    בית סנסני וסמנגלוף.      ויבאו עד השערים    ויפתחום; ובמבצרים    ראו שלשה יושבים, ואשה    שרתה אותם, והיא מגישה    למו לאכל כדת    ויין שמפניה ויינות פרת.    והשדים באותו מעשה    היו יושבים ואוכלים דיסה    עם מרק גפרית ורקיק זפת,    וריחה כריח רע של רפת,    ועוד לפניהם מאכל תאוה:    פתותי ברית ונרות שעוה;    ונהנו מאד באותה שעה.    ואל הבאים איש לא שעה    (ואולם לא מרע לב).    אז גם יפתח פיו הזאב,    ואם כי פחד, לבו ערב,    טורקית דבר, ואלה דבריו:    – ”שלום! שלום, שדי רעם!    שמעו דברי אך הפעם,    ואל תרגזון""… ובקצרה    ספר כל אשר לו קרה.      ויענהו זקן השדים:    – ""כנים דברי ואחי עדים.    מהרו טרם היום רד    שמש ערב לעיר בגדד.    ושאלתם פי העגור    בן הזרזיר, איפה יגור    פה הפרעש גדל היחש:    מכשף הוא ומבין לחש.    ואולם זה לך לחק:    הבא אותו לידי שחוק.    ובשחקו יפער פיהו    וסמי שנה תלעיטנו;    ינום, ישכח: איפה, מי הוא,    בקצה קטנו תחזיקנו…    אז יספר כל סודותיו    מחלת איש איש ורפואותיו"".      שמש נגה עוד בלב    השמים – כבר הזאב    והשועל והעטלף    בבגדד, והעגור יאלף    למו את הדרך יעשו.    ויודוהו מאד, וינסו    לבא בית הפרעש; ואולם    לא בנקל מצאו סלם.    ואל חדר המקרה באו,    ואת הפרעש שם מצאו,    והוא שוכב אז בערש.    והזאב בא יבא חרש    ועל חמתו ועל אפו    תפשו ויאחזנו בכפו.    ויתנכל להביאו    לידי שחוק, כי אז ישמיעו    איך ירפא את אביהו;    והפרעש פער פיהו,    ובשחוק את קולו נשא,    שחוק אדירים, שחוק ענקים,    הרים נעו, קדרו שחקים,    וירעשו עצי יער    ויסערו כמפני סער…    ובהיות זה פיו פתוח,    נחה על הזאב הרוח –    וסמי שנה, כמטרת בואו    שם בפי הפרעש בלועו!    והפרעש אז יאנח,    אחר גהק ואחר גנח.    ויהי בגנחו גניחה אחת    העיף רעם ורוח שחת,    במות יער חיש אמללו,    ארזי אל – ויתמוללו.    ויהי בגנחו גניחה שניה    עקר הרים בלי צדיה    ויעשמו שממות עולם,    ולמקטנם ועד גדולם    נפלו בהמלה חרישית,    והוא גונח גניחה שלישית…    אך עודנו בגניחתו    היתה עליו כבר יד שנתו.    ראה אותו בן הזאב –    אחז בקטנו חיש, בלי כאב    באצבעו – אצבע קטנה.    אז הפרעש לו גם יענה:      – יקח נא לחולה סרטן    ונקר עיניו וטהרתן,    שנים הין של בועות ברית,    וצררתן בלשון זהורית,    ועשרים מסמרות מזוית,    וחשוקים מן החבית,    וקול הגבר אומר שירה    חריקת דלת, על פני צירה    שלא נמשח עוד בשמן,    את כל אלה חרש אמן    יכתש הדק במכתשת    ואפיתם על מרחשת,    ועוד תוסיפה מלא ההין.    גהוק, פהוק וחינין    את המרק תשפך כלה    ואת המקפה תזרה הלאה,    ואת הנותר שים במים    וישת החולה פעמים,    יום ביומו מלוא הכף –    הוא ואשתו והטף.    ישת ויערב לו, עד תם    מאה ושבעה ועשרים יום.      תורת פרעש בתוך מעיו,    אז יפרד מאת רעיו    בן הזאב וישוב ביתה.    ורוח עליון עליו היתה    ותראנו את הדרך    מהלך אלפי מיל בערך.      הוא אך בא – ובבקבוקים    שם המסמרות והחשוקים,    קול הגבר, חריקת דלת    עיני סרטן רב תועלת,    בועות ברית שני ההין,    גהוק, פהוק וחינין.      וכאשר צוה ככה עשה,    והזאב החולה שתה.    שתה – בו ברגע    סר ממנו גם הנגע,    וברננות פיהו פצה,    ובמחול משחקים יצא.      ואחרי קומו עשה משתה:    מי שירעב – יבא וישתה,    ואשר יצמא – יאכל בשר;    ו“קוגל” רב, – גם צנון לא חסר, –    ואם לא מתו עד הלום    עודם חיים גם כיום.        ",0,1,3,4,0,1
"   	 	 	         דממה כזאת, דממה כזאת – אלה רב־חסד!  חצי־הסהר ממרומים ישקיף,  ברושים עומדים בלי־נוע כמתקדשים בכסה  ודממה, דממה סביב.  כוכבים מספר; כל כוכב – עין ילד.  חשרת הפרדסים במקסם רזים.  זרזיף של שגב, מסתורין של פלא  מאן־דהו מלמעלה על הכל יזליף.      כוכב זוהר ירד, הכתיר אחת צמרת.  ארץ ושמים זה לזה יקשיב.  דממת פלאים כחלה את שבלה גוררת…  הנה, הנה אני אחד מהברושים!     ינואר 1939           ",0,1,3,4,0,1
"   	 	 	    במהלל אגרת ישרה, וכעירותה בקריאת אותה נזורה       נאם הימן האזרחי"" הייתי בארץ מצרים. והיתה בעת ההיא תאוה לעינים. ונאוה כירושל ם. נאותיה מלאות מעדנים. מגדיה חדשים גם ישנים. וגניה דשנים ורעננים. נטועים נטעי נעמנים. והיא ככלה בצוארה ענק היאור. כאלו העולם חשך והיא מנורת המאור. ומצאתי בה בחורי חמד משכילים ונעימים. והמה חכמים מחכמים , מבארי סתומים. ומגלי תעלומים. יקרעו ים המדע קרעים. ויפוררו לחכמות סלעים. והמליצות כמנורות והמה גביעים. או כמאורות והמה רקיעים. יפיצו מענק שכלם יפעת לשמים. ויטיפו מענן לקחם שפעת גשמים. וניבם לצמאים כפלגי מים בציון. ולבם לנבואת השיר גיא חזיון. וכלם ברי לבב ורעיון. ויודעי דעת עליון. ובתוכם איש זקן יקבץ מן התעודות נפוצותיהם. וישבץ מן המליצות חליצותיהם. פעם ירקם בכתביו רקמת שרד. וישטח עליהם זהב שכלו מעשה מורד. פעם יבוא בים הבינה לבקע משבריו בדבריו. ולהוציא מחדריו דריו. ולהעלות ממצולותיו. פניני מליצותיו. וישאלוהו העומדים לפניו. והשואבים ממעיניו. ללמדם מלאכת המליצה החזקה. ודרכה העמקה והרחוקה. אשר ילאו גבורי המחשבות. וכפירי הלבבות. וחלוצי הקרבות. לדרך שביליה. ולהלך במעגליה. כי היא נתיב לא ידעו עיט. ומליצתה ים גדול בל תלך בו אני שיט.     ויאמר להם:    אני אעביר כל טובי על פניכם. ואשים חידות התעודות לפניכם. ועתה הטו אזנכם ודעו כי יש לשירות המאשרות. ולחידות המחמודות. ולאגרות היקרות. ולמליצות הנמרצות. כמה דרכים. וכמה מהלכים. אשר יתעו בה מורי הנבוכים. והמלאכה העליונה. היושבים במלכות ראשונה. היא מלאכת האגרות ההפוכות. אשר קשתותם לאחר דרוכות. ומשני דרכים ערוכות. אם בדרכם תקראם. נכוחים תמצאם. ואם תהפכם לאחור. תחשב כי אפפוך נחלי שיחור. או הירדן יסב לאחור.     אמרו לו כל העם:    זאת דרך לא עבר בה איש. וזאת המלאכה בתולה לא ידעה איש. ואם תארש אותה אלינו. הרבה מהר ומתן עלינו. ויהי לך חלק בהוננו וחילנו.     אמר להם:    לכו בנים שמעו לי יראת ה' אלמדכם. ומנחה לא ארצה מידכם. והנני ממטיר לכם לחם חמודות. משמי התעודות. ואשמיעכם אגרת חמודה יפה-פיה. כתפוחי זהב במשכיה. חצובה מהררי תושיה. בנויה לתלפיה. לה חן צביה. ואימת לביא. תתהפך כקשת רמיה ואין לה בתבל שניה. אחת היא לאמה. ופליאה בין בני עמה. ראוה בנות ויאשרוה. שמעו שמעה עדינות ויהללוה. אם יקראנה איש מראש ועד סוף. לבבו אליה יכסף. וימצאנה תהלה חמודה. כאשה צנועה וחסידה. ואם מסופה ועד ראשה יקראנה. ולאחור יהפכנה. תשוב החסידה אנפה. ותתהפך השפה היפה. לשמה ולקצפה. ותחזר התהלה תהלה. והברכה קללה. ובאורה תאיר האפלות. ותשיב השמש אחרנית עשר מעלות. להחריד כל רואיה. בפלאיה. שחורה היא ונאוה. בפיה שוחקת ונפשה דוה. בפניה ענוה. ובלבה מעוה. בלשונה נפת. ובקרבה תפת. אם תמתק בראשיתה. מר ממות אחריתה. לה שני פנים. כלחם הפנים. וכל קוראה כדרכה. ויטעם מתק חכה. יאמר: זה לחם ה‘. וזה השלחן אשר לפני ה’. ואם יהפכנה ימצא לחם הפנים המוסרים מלפני ה'. כי הטוב והרע נצמדו בה , ואיש ואיש יולד בה. ויתרוצצו הבנים בקרבה. ויצא האחד איש תם יושב אהלים. ואחרי כן יצא אחיו בליעל ורע מעללים. וזאת האגרת. שמתיה על משבצות המליצות שרשרת. בכור שכלי צרפתיה. ובפניני מאמרי רצפתיה. וכחרב ביד הזמן שלפתיה. ריח מר דרור ריחה. ורקח הרוכלים רקחה. ואין בכל דורכי נתיבה. ושומעי ניבה. איש אשר יעשה כמוה להריח בה. ועשיתיה ליסר בשוט לשוני הסכלים. ולעורר משנת נבלותם הנבלים. וחברתיה על אחד השרים. הצרים. והסגנים הנרגנים. והמנזרים הזרים. והרועים הרעים. בעבור כי שבחתיו בתחלה. ולא נשא פני התהלה. ועל כן עשיתי לו זאת האגרת. להיות לדור אחרון מספרת. ובהגיעה עדיו. וימשנה בידיו. חשב כי לשוני הללו. ולא ידע כי קללו. מברך רעהו בקול גדול בבקר השכם קללה תחשב-לו. ועתה הטו אזנכם אליה. והקשיבו לנוראות מליה.    ויען ויאמר:    גבירנו צירנו. מגדיל יקרנו. מסיר אנחתנו. מעיר שמחתנו. מניס מגנתנו. מחדש גדלתנו. משבית חרפתנו. ראש לקהלתנו. נודע שמו באיים. ונשמע בגוים. יצא שמו בתהלה. ומואס בנבלה. ומתעטף הישר. ושונא העשר. ורודף הכשר. וגועל משובות. ואוהב תשובות. וזונח דבות. ויועץ נדיבות. ומנאץ מעשקות. ומרבה צדקות. ובוחל גאוה. ובועל ענוה. ומגרש מהתלות. ומארש תהלות. ומרחיק פושעים. ומקרב צנועים. ומתעב יהירים. ובוחר מזהירים. וזונח כסילים. וחושק משכילים. ומדיח אשמה. ורודף תמה. וגועל חטאים. ואוהב יראים. ושונא העברות. ובוחר בתורות. ומואס זדונות. ואוהב אמונות. ושונא רשע. ונושא פשע. יליד חסידות. בלי מרדות. יפי. בלא דפי. חסד. בלי חסד. השר (פלוני) יוצרהו יצרהו. אל ידעך נרו. גם מאורו. בעודו. צור כבודו. יסיר אנחתו. וירבה שמחתו. ויאביד מנדיו. וישקיט ידידיו. וישפיל קמיו. וירים מרימיו. וישבר צורריו. וירבה עוזריו. ויאר אורריו. וינצר צבאיו. וישמיד משנאיו. ויגביה קרנו. ויגדע יגונו. ויכפיל גאונו. וישפיל שוטנו. ויגביה אוהביו. ויכניע אויביו. ויעזר יודעיו. אף יצמית מרעיו. בוראהו. חסד ימציאהו. אל יאבד לנצח גבירנו.  ויאמר להם:    הנה זאת תהלה כלולה. ותחתיה רבצה האלה. ראה אנכי נותן לפניכם היום ברכה וקללה. אם תקראוה כדרכה ותלכו בנתיבה , היא דרך ישר לא תכשלו בה. ואם תרצו להפך עניניה. ולהרס בניניה. התחילו מסופה ותלכו אחרנית. מן הדרך השנית. וכה תאמרו: גבירנו לנצח יאבד אל ימציאהו. חסד בוראהו. וכן תלכו מאחריתה. עד תגיעו לתחילתה.  ויאמר להם:    והנה עוד אלו שני חרוזים יתהפכו לאחור כמו האגרת. ויתנו כתף סוררת.  וישא משלו ויאמר:    השר, בך ישר ואין אתך    עול וכל חסד בך נמצא.    מוסר בלי רשע בך שם אל    כי את אמת חמדה בלי שמצה.  ויאמר להם:    וכל הרוצה לקרא אלו השירים הפוכים. יאמר כי חמת ה' שופכים:  נמצא בך חסד וכל עול    אתך ואין ישר בך השר.    שמצה בלי חמדה אמת את כי    אל שם בך רשע בלי מוסר.  ויחריש כפי שעה ויאמר:    הרימותי ידי אל ה' אל עליון. והשוכן ברום חביון. והצופה כל רעיון. כי זאת האגרת. גאון כל המשוררים משברת. ונלאו להשיג אליה כל בני מזרח ומערב. מבני עבר ומבני ערב. כי לא רקמו כמשבצותיה הידים. ולא שמעו כמליצותיה האזנים. גברו מימי מליצתה על מליצת ערב כפלים. ויכסו כל ההרים הרמים אשר תחת כל השמים. וכל היודע לשון ערב ולשון הקדש ערב השנים. יוכל לטעם מימי מליצותי המתוקים למלקוחים. ויהי מבדיל בין מים למים.  אמר המגיד: ונשמע וימס לבבנו. ונבהלו בני מחשבנו. ולא קמה עוד רוח באיש מפניו. ונהי בעינינו כחגבים וכן היינו בעיניו. רק שאלנוהו על שמו. ואיה מקומו. ואמרנו לו: הודיענו זה הכתם הטוב מאין מחצבו. וזה האור הבהיר מאיזה המרומות דרך כוכבו , והחכמה מאין תבוא. וישחק למילנו.    ויאמר אלינו:    אני חבר מחבר התהלות    ואמרותי פאר ראשי קהלות.    אחבר מנגידי פי ברכות    ויהפכו לראש צרי קללות.    ואמרותי לעין עורים מאירות    וישובו לעין איבי אפלות.    ואתי כל בנות השיר בעולות    ואם הנה לזולתי בתולות.    והרודף להשיג מעלתי    ענהו: אל תבקש לך גדולות.    הכי תיגע ולא תגע ולכן    שמר נפשך ולא תעלה במעלות.    הכי תרוץ לנבל את כבודך    וחרפתך וערותך לגלות.  וכשמעי שירו ידעתיהו והכרתיהו. כי חבר הקיני הוא. ומהרתי אליו וחבקתיהו. ועמדתי עמו ימים. לכלות שנותי אתו בנעימים. עד צעק בינינו עורב הפרידה. ונסעתי מאתו בנפש חרדה. וגלתה יהודה מעני ומרב עבודה. ולקחתי עמי טוב זכרו לצידה.          ",0,1,1,1,0,0
"   	 	 	     אשר בנה עלי ארץ מעונים / ובתי שן והכין בם עליות    ועמודים עלי בתים רצופים / מרוחים ומחמדי שכיות –    לפי רגע ראיתימו כגלים / בלי יושב, וארמוניו – שאיות.    אמר, איה אשר בנו ושכנו / ונפשותם ואיה הגויות?    ומה תקוה לאיש מות ייחל / ועיניו אל שאול כל יום תלויות?    כאלו הזמן – נוקד, ומות – / כמאכלת, וכל היקום – כשיות.          ",0,1,1,1,0,0
   	 	 	     קומה עצל ואל תשכב / הרי פרד אשר תרכב.        ,0,1,1,1,0,0
"   	 	 	     חרבות היכל… שממה… הרס…    גלים נצים פה גם שם…    מול החומה הנשארת    עומדים שרידי חרבות עם…        רוח יפעה בין הבכאים,    סביבי דממה, הס בכל…    שמע! ברמה בילל נכאים    אלפי נודדים נשאו קול…        עדה גדולה בדמעות עין,    בכי תמרורים עולה רום…    על מה תבכי? ומאין    תנות מרה באת הלום?        –בא אנכי מגדות טנה,    למו יהל אור הציר.    –בוקרשט הרותני לענה…    –חובב שמך משפת סלגיר!        –שמש לוב – הן היא שזפתני.    –באיל-דה-פרנס, שכלו גן,    שם יולדתי, שם חבלתני.    –אותי גדלו ערבות דן.        –אל נחני מקולהידה.    –ממרוקו הנני נס.    –אהבת בנים הן אעידה    יושבי גולה על נהר פרת.        –שפת השפרה אני נטשתי, –    –סן-פרנציסקו ביתי שם.    –מהרט אנכי חשתי.    –משיקגו, –מארם!        –שם על שפות הגורילינה,    ארץ אהבה, יפי, שיר,    נוף נולדתי בו. – הן כנענה    בא אנכי מקהיר.        –ממוסקבה אני הבירה.    –מערוצי הר טשרדג.    –גולי קורפו גם קורקירה!    –אור חזיתי בחומות פרג!        –עולי-רגל מנוף פלאות,    בו נהר-גנגס יזל אט.    –ארצי בלובז', נוראות    שם יספרו יערי-עד.        –בשם כל אחי, יושבי תימן,    נדחי ציון בערב!    בשם כל בן עם עמו נאמן    באנו לאמר שלום רב.        שלום רב לך ממעמקים!    שלום, שלום עד בלי די!    שורי בנים ממרחקים    קרית-ציון, עמך חי!        קצוי-תבל אם נדדנו, –    לבותינו יערגו לך,    אל מול הרך התאחדנו,    יושיט ידו אח אל אח.        בקינה מרה, זו למדתם    סופת-צפון, גאות-ים,    ובהתפרץ מר אנחתם    מעלה תסק אל אל רם.     אודיסה       ",0,1,3,4,0,1
"   	 	 	    האל הנורא הנקרא / ר'   לקרובה א'   האל הנורא הנקרא ממערב וממזרח   האמר לחרס ולא יזרח:      איו' ט, ז   הנסתר ובנפלאותיו נראה לכל עין   הנותן רוזנים לאין:       ישע' מ, כג   היודע צפוני ברואים וחבם   היצר יחד לבם:       תה' לג, טו   המאיר כסילי שחקים והפליאם   המוציא במספר צבאם:     ישע' מ, כו   השוכן בכל מקום ואין מקום למדורו    השלח אמרתו ארץ עד מהרה ירוץ דברו:  תה' קמז, טו  ההופך צלמות לאור צהרים    ההפכי הצור אגם מים:     שם קיד, ה     &gt; הבורא עולם לצרך בריותיו    הבונה בשמים מעלותיו:     עמ' ט, ו  הרודד עמים ולבאר שחת יורידם    הרכב בשמי שמי קדם:      תה' סח,לד  היוצר לבבי וחופש חדרי מצפוני    היודע ועד נאם אדני:       ירמ' כט, כג  העורך מחנות שרפיו מימינו ומשמאלו בערץ    העמדים על אדון כל הארץ:        זכר' ד, יד  הקובץ מים מתחת השמים אל מקום אחד במרץ    הקורא למי הים וישפכם על פני הארץ:   עמ' ט, ו  הבוחן לב אנוש ובפיהו יגמלנו    הבוטח באדני חסד יסובבנו:     תה' לב, י  הרוכב על עב קל ורץ על כנף אורה    האל הגדול הגבור והנורא:      נחמ' ט, לב          ",0,1,1,1,0,0
"   	 	 	       נחלה, נחל שלי,    בן־בלי־שם, צר ערוץ!    אן תחוש, נחלי,    אן פרוע תרוץ?    מה בלי שיח ושיג    בין בכאים תתפתל?    כבר בגרת, מזיק,    דיך ללכת בטל.    מה תכלית סתם לשפוך    גל מגבע לגיא?    פה עמוד והפוך    אבן־רכב רחי.    יטחן השפון,    תטחן החטה,    וברכת יה רבון    בוא תבוא בעתה. –    אז אסגור את רחי,    אז אפתח את סכרי –    אוץ ודוץ, כה לחי,    נחלה, נחל שלי!   ה' באייר תרצ""ז       ",0,1,4,4,0,0
   	 	 	    [בך חשקו טוחי] / וידאל בנבנשת       בך חשקו טוחי ואת למה / תשית בלבי חץ ואח למה    חוסי עלי עבדך אשר נגדך / יבוז שבו לשם ואחלמה        ,0,1,1,2,0,0
