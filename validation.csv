,name,id,male,birth,death,hebrew_speaker,p_birth_israel,p_death_israel,authors,content
5071,יצחק אבן כלפון,113,1,1,1,1,0,0,יצחק אבן כלפון,"   	 	 	    / ר' יצחק אבן-כלפון  …………………….   ולא מוציא בך דבה ולא מום    ולא שונא יבקשך בדמים.    ועתה מה עשותך אח, ואיכה    תשנה מעשיך הקדומים?    5 היתכן – ואתה שר ונגיד,    וראש כל- הנבונים החכמים,    ותפארת ירא האל ורעיו,    ואדר החסידים התמימים-    בנות מגדל כמו רמים ותשוב    10 להפילו כהפלת צלמים?    וחלילה היות דתך משנה,    אשר נרצת כמו זבח שלמים,    ואיך יועם זהב אופיר לעולם,    ואיך ישנו טהורי הכתמים?    15 הבא העת ואם הדור כבר בא    אשר בו שח אלוה דר מרומים:    אני אוקיר אנוש מפז, ואדם    מאד אמעיט בתבל מלשמים?         "
5526,שמואל בן עזריאל מולדר,243,1,2,3,1,0,0,שמואל בן עזריאל מולדר,"   	 	 	    המחלקה הראשונה   משוש חלקי בחיים משוש כל הארץ  אשה יפה וטובת טעם;  רעיתי במרגוע מנחמתי בפרץ  תמתי באשרי עזרתה לי בקרץ  יעלת-חן בנעם וזעם!  בשלהבת עיניך ביפה לחייך  לבבתני ותלבביני;  מיין מה-טובו נעמו דודיך  מחלב מה-צחו מתקו אמריך  נחמתך תגמיאיני:  אך באילת אהבים האיל והיפי  מדוע לא יתלכדו?  מדוע גם את ברוריא תהילה בדפי  עז השכל בקלות נקל תחלפי  כמעט… אשוריך ימעדו?  הן בכל נשי תבל מקדם ידעת  חכמי-יה נתנו מגרעת;  ובכל יגיעתך בתורה כי יגעת  גם עליך נחרץ המשפט שמעת  כל הנשים קלות דעת:  כן הגה רב מאיר ויום יום הביע  לרעיתו גברת הבית;  כן תהילת היפי יום יום השמיע  אך יום יום גם קלות דעתה הודיע  “שושנה את סוגה בשית!”  ותשמח ותגל ותשש הגברת  על תהלת אלוף נעוריה;  אך תהלתו בלבה כלהב בוערת  ולקנא קנאתה אמר גזרת  קנאתה וקנאת רעותה:  ותחרש ותדום ותחשה פעם  ועדן פעם ופעמים;  אז נמלאה נפשה חמה וזעם  ותשב אמריה ועדן בטוב טעם  בדעת ומתק שפתים:  מי חוך רב-מאיר מי זאת הביע  תת בנשי-חלד מגרעת?  למה תהלתנו יום יום תשמיע  ועמה יום יום חרפתנו תודיע  כל הנשים קלות דעת?  מה-לכם אנשים על מה תתפארו  על עזוז שכל און וכח?  שוא לכם התגאה לשוא תתיקרו  כי אשה חלושה בכחה תתעמרו  תלכדכם בזקים וחוח:  תצודכם במצודה תאסרכם בחבל  תעבדוה כעבד למלך:  באחת מעיניה… תשקו הכבל  בענק מצוארה… תשמחו בסבל  תצו… וכפיכם תומכים פלך:  תצו… ובשפל קול כמו מצער עבדיה  תסורו תמיד למשמעת;  ואיך גאה תתגאו לחרוץ עליה  ואיך מצח תעיזו להגיד בפניה  כל הנשים קלות דעת?  ותחרש ברוריא ויען הבעל:  יפת קול! לא כן את דברת;  על-מה תהלת היופי תעלי מעל  על-מה גדל שפרך תמדי בשעל  והדרך למה את מאשרת?  הבאלה חכמי-יה נדבר נדברו  הבהן שמו מגרעת?  לא! – על השכל כי רפה אמרו  על חסרון האמץ משפט גזרו  כל הנשים קלות דעת!  וידום רב-מאיר וכמו שלהבת  בער בלב ברוריא הזעם:  אני האשה קראה עמכה נצבת  חי נפשך! להורותך אני מתערבת  כי הגות לבך בלי טעם:  האם מאם כל חי הרפיון תשמיע  על כי לנחש שומעת?  הן אז גם חלשת אלופה תודיע  גם הוא נשה המצוה יה הביע  ויאכל מעץ הדעת:  לו שדי לחוה צוה ויאלפה,  “בל תאכלי מזה הפרי”  מי יודע אם אז מטו רגליה  אם נפתתה על דברי אלוף נעוריה  לחטא לאלהים כבת-מרי!  בזקון יצחק ורגע שכח הישר  ברכתו להוביל לבן-רשע;  מי עזר התם להנחילהו אשר? –  לרבקה יודה כעד כל משרה ועשר  אך היא הלבישתהו ישע:  בבגדי חמדות מעשו בכור בניה  את יעקב מהר מופעת;  וכל הצרך חיש הכינו ידיה  כי רוח אל-שדי נחה עליה  רוח יראת יי ודעת:  ואת גדל ערך תמר מי ישוחח  עת זנתה בנקיון כפים?  לאש הוציאוה מבית מרזח  יהודה עמד לפניה כמרצח  וכבר חלו בה ידים:  ראתה המוקד ראתה השלהבת  ותכלכל כל באמץ רוח;  לאיש אשר אלה לו אך זאת היא דבבת  לו אני הרה אמותה בלי עצבת  אכן שמו בקברי ינוח:  כבקש יה להמית במלון בדרך  הענו מכל בני חלד;  מה עשתה אשה יקרה מכל ערך?  חיש לקחה צור בן בטנה על הברך  ותכרת ערלת הילד!  עדת בני ישורון כמו ים סוף כי עברו  לצבי לגאון ולתפארת;  עם אביר הרועים הגבירים שרו  אך הגבירות מרים אחותו בחרו  ותהי להן למשוררת:  אל אבי המחוקקים בנות צלפחד קרבו  משפטן לפניו להביע;  מה ענה מחולל-שחק לאשר אבו?  כן בנות צלפחד דוברות לבית אב נחשבו  זאת משה להן תודיע:  לדבורה לו אביתי תת די שבח  האם שפתותי לא תלאינה?  כשור הובלו בני-יעקב לטבח  הכרת מבית אלוה מנחה וזבח  נפלה עדת-יה מי יקימנה?  והיא תחת תמר למשפט ישבת  ותער לב בן-אבינעם;  עמה עדת ישראל כחמה נצבת  לערך קרב נגד סיסרא חיש נקרבת  כי תעוררם במתק ונעם!  מה רוממת אשת לפידות מה גדלת  בעזוז שכל באמץ דעת!  עץ גבוה במליך השחת השפלת  ולנצח הנצח לשיר הואלת  שיר נעים לאזן שמעת:  מה אעידך מה אדמה לך אשת חבר  הלמת צורר בידיך?  למחוץ ראש סיסרא להורידהו קבר  את אשת חיל העלית כנשר אבר!  כרע נפל בין רגליך!  אבימלך הרג אחיו בני ירובעל  שבעים איש על אבן אחת;  ויאמר: אחריב שכם ועל תבץ אעל;  ותשלך אשה פלח רכב ממעל  ותרץ קדקד הפחת:  ובת יפתח מה לאביה ענתה  עת פצה ליי פיהו?  באמיץ לב כגבור נדבת פיו עשתה  לא החלתה אף כי למאד קשתה  “שם אשב כי אויתיהו”!  ורות! מי לא יהלל יפאר צדקותיה  על כי בחמותה דבקה?  דרכיה נעם חכמה נתיבותיה  דעת ותבונה האירו פניה  תורת שדי כי חבקה:  ואת אשה טובת שכל: את אביגיל:  מחרפינו מה מאד תקטיני!  כמעט באת, עד לא נטתה חשכת ליל.  ודוד קרא: ברוך טעמך בת-חיל  אשר מבוא בדמים כלתיני!  ויואב מי בחר על מי שם תוחלת  הטות מלך בנו לסלוח?  על אשה חכמה תקועית מתאבלת  אשר כל דבריה בתבונה מכלכלת  הנדח בל עוד לנדוח:  כן הנשים בתורת שדי נשגבו  כן מפי נביאים נהדרו:  ועוד רבות בתולדות ימי קדם נכתבו  לחכמות, לא לקלות דעת, נחשבו  בדעתן פניך יחורו:  שמעני נא בעל מי כבן מנוח  איש חיל וגבור בארץ?  חיל אחז כל איש על שמע הכח  ואשה הפילתהו בזקים וחוח  מה-פרצה עליה פרץ:  מי כדוד תהלת אל שדי יביע  מי כמוהו רודף צדק?  מנעוריו עם יי לכת הצניע;  אך בת שבע במו תמתו תפריע  כמעט… כל טובו כחדק:     ושלמה מי עוד תחת השמים  ומשכיל כמוהו?  והבלי נשים אסרוהו בנחשתים  לבב חכם הטתה בת מלך מצרים  ויחבק תהו ובהו:  ואם כן איפוא גבורה צדקה ודעת  מה הנה בערך נשי חלד?  הן אשה אחת דעתה כי בצעת  חכמת חכמים אבדה דעתם נבלעת  וגבור לפניה כילד:  ואני הגאות רב יוסף לא השפלתי  עת אזני דברו שמעת?  כן להבזות אנשים מעודי הואלתי  חרוץ משפט עליהם גם אני לא חדלתי  כל האנשים קלי דעת:  כהנתק פתיל הנערת אש יריח  כאכול קש יבש הלהב;  כן קצף רב-מאיר אשתו להוכיח  לבו בכעסו כסיר מצולה ירתיח  על הגאון ועל הרהב:  החרישי נעות! החרישי ודמי!  צוח אישה באף וקצף;  אך פתיות, הבל, רעות-רוח תחלמי  חי נפשך! מהר החכמים תרמי  תקונני על אשר הגית בשצף:  כציים אדירים במשברי-ים נפגשו  יהדפו ויברחו ברוח;  כן ברוריא ובעלה לדרכם נפרשו  אחרי במו מצתם שניהם רטשו  כי לבם לא ידע סלוח;    המחלקה השניה   רבים תלמידים עשו חיל  בתורה תושיה השכל וידע;  רבים עמלו יומם וליל  לקח רב מאיר בלבם לנטוע  אך אחד עלה על כלמו  בשכלו, בתמתו, מורו שמח;  כל תלמידי רב מאיר רמו  אכן הוא בתוכם צפנת פענח.  לו קרא הרב בשצף-זעם  ויצוהו מזמותיו לבצע;  ויאמר: אוריה בני! הפעם  אל גברת הבית התרועע:  והטה לבבה לבגוד לפשע  לשתות מכוס החטא הקבעת;  ובקרבה הדעה לנטע  ככל הנשים אף היא קלת דעת.  כדנג נמס לב אוריהו  על אשר מורו השמיע הפעם;  רעד השיגו חיל אחזהו  לראות רב מאיר בחמה ורעם.  “בי אדוני! סלח”… הס מסלוח  לבצע אמרתי אותך אשביע;  ידעתי כי לך איל וכח  אתה גאות המרדות תכניע.  לבב אשה נצור מנעוריה  יצרה בחנף תעורר בשיג ושיח;  ותפל בבור כרויה לרגליה  והותה את גאותה תדיח.  אז תנחם מאמרי פיה  בחכמי-יה בל עוד תתן מגרעת;  אז תדע כי חטאה והחטיאה  והנשים, כלנה קלות דעת!  כן בשצף קצף הגה הבעל  אף כי נפשו רעיתו חבבת;  אך להטיבה תשת מכף רעל  מקרבה לשרש גאה מתעבת.  ואוריהו אף כי לאלה  קנא, לבל תהי עוד אשה שררת;  אף כי מכל רעיו גבה,  נפשו בקרבו עד מאד משתערת.  ויחרש וידום הנער  תת מענה עוד חדל לו יכלת:  ולבו מלא דאגה וצער  פן שטף תשטפהו השבלת.  היחתה איש אש היתן שלהבת  בחיקו, ובגדיו לא תשרפנה?  הירוה דודים מבאר מכזבת  ומזימות נפשו לא תתעלפנה?  וכצור מוצק במו משברי מים  עליו יסערו ירעשו יתגעשו;  לשוא המית גלים רבותים  הצור יעמד מוסדיו לא יחלשו;  כן ברוריא כצור איתן עמדת  להפילה, אך למחסר דבר שפתים;  ונפש מסיתה כאש יקדת  חיש מצאה ערמה אחת אפים.  בסתר הלב בחביון הנפש  החביא הסתיר כל יזם עליה;  ליבו כים נגרש טיט ורפש  וכמי בדלח התראה לעיניה.  כהרחק נדד מאשתו הגבר  כן קרב אליה אוריהו;  סובבה כתרה מכל עבר  רגע לא עזבה כמורו צוהו.  עד כי ברוריא בלבה שפטה.  כנער הזה אין לי עוד רע;  ורוחה לא נחה לא שקטה  עד כי בביתה הואל השתקע.  כן בכשיל וכלפות עמלו  עץ הדר להפיל לפרצהו פרץ;  כן עלי ארז נשגב נפלו  בקרדם וגרזן להורידו לארץ:  ארז שתול על פלגי מים  על יובל שרשיו ישלח שלוח;  עץ נחמד תאוה לעינים  כאחד ארזי אל בגבה וכח!  ביום חם צח כל ענן בורח  השמש בא באדמדם וזהר;  כספיר יצא הירח  וכעצם השמים לטהר;  עדת המזמרים בנעימות שרו  מבין עפאים קולם השמיעו;  זיז שדי למינם התחברו  יחדיו התענגו יחדיו הרגיעו;  וברוריא הלכה לה לשוח  להנפש במו גנה ממרודיה;  כל-היום דעתה לא תנוח  כי אוריה לא ראו עיניה.     עבר יום יומים ושבוע  ועפעפיה הבחור לא שזפו; –  מה זאת, שאלה בקרבה, מדוע  בא אלי כמלפנים, רגליו רפו?  המאז כערכו לא כבדתיהו?  האם טוב וחסד מנו מנעתי?  ההעצבתיהו? המריתי פיהו  מאז כבן משכיל אותו ידעתי?  אהה! רעי למה לך ברחת?  האם כבעלי אלי ערף פנית?  לו תדע איך נפשי השחת  על מעלך בי בושה עטית!  כן הגתה ברוריא בשבר רוח  וההגיון לא עבר דל שפתיה;  ותהי ברוריא הלך ושוח  ואל הסכה הגיעו אשוריה:  שם תחת צללי התפוח  מקום רות דודים את בעל נעוריה;  שם עד כי הערב יפוח  בחרה להבליג מרב תלאותיה.  ותגש ואזניה שמעו  צוף דבש אמרי נעם אמרי טעם;  שמעה… ובמו לבה נשקעו  דברי השירה הזאת הפעם:  מה יקרת מה רוממת  מה יפית מה נעמת  את אהבה בתענוגיך;  לב נדכה תשמחי  שוא גליו תשבחי  תחדהו את פניך:  אך אבוי כי תזעמי  ולב גבר תפצמי  מבלי תרופה לפצעיך:  כי אז יעמד נצח  בכל עצמתיו רצח  בחץ חד מאשפתיך:  אני לבי נטיתי  רגלי לא כלאתי  מדרוך בנתיבתיך:  אהבה בל תבישיני  נא! בחסדך תנחמיני  וארפא מפצעיך!  מה-זאת רעי! ברוריא קראה  מבחור כארזים מה-שמעתי?  מצא סתר לבך נפשי לאה  וכהיום מצאתיהו ולא יגעתי?  האתה בפח אשה נפלת  תכרע ברך לפני מחמדיה?  הן מאז באהבה הסתוללת  ואיך עתה תקונן על תחלאיה?  ומי היפה המאשרת  המחצה אף חלפה טוחותיך?  איה עלמה ממך נבחרת  ולא תלבש גיל למלאות תוחלתך?  אהה גברתי! זעק אוריה  מה אמללה נפשי מה מאד נעצבה!  לו בטוחותי עיניך ראו  אז תדעי כי תוחלתי נכזבה:  תדעי כי יונתי אך אחת  השמה רגלי בסד, זרועי בכבל;  כלה ברה ויפה כלה נחת  כל בתולות תבל נגדה אך הבל;  אך מורשי לבבי חבלו  אהובתי נצח לא תאהבני;  מיחל לאהבתה עיני כלו  ומי יודע כי לא תשטמני?  ותען ברוריא: מאד נפלאתי  על הגות לבך על מצפניך;  למצוא שם העדינה לשוא נענתי  האם לא יעבר על דל שפתיך? –  כן בת-חיל! בל עוד אחרשה  במדברך תגברת בכליותי שת;  אדברה! אולי מפלט אחישה  כי האשה אהבתי.. הלא היא את!  אתי? קראה ברוריא זועמת,  האתי באמת בתמים אהבת?  ואיככה נפשך לא נכלמת  כי חטאת מרי לראשך הרכבת?  הלאל תחטא ולמורך  ואותי תתן לפני בת בליעל?  האם לא עלתה על דעתך  כי אנכי אשה בעולת בעל?  הסר ממך עון ורשע  בשחת בלי יחידתך בל תורידה;  אז שדי ישא לך הפשע  וכל ימי על תמתך אעידה.  אוהב דבק מאח היית  רע נאמן מאז הכרתיך;  אחז בישר, רגע נשית  ועצמותי תרננה כי ידעתיך!  אך אוריה ברי שמר נפשך  מעבר על אשר בתמתי הגדתי;  כי אז חטאתך אגל למורך  ואני… כאשר אבדתי אבדתי:  ותחרש ותדם הגברת  ובעצב שבה לחדריה; –  דברי אוריה היא שמרת  והשנה נדדה מעפעפיה:  דבריו לחדרי בטנה ירדו  תמונת הבחור בלבה נטעה: –  הרעיה בבעלה לא בגדו?  ההיטב חרה לה על אשר שמעה?  ראשית אהבה פטר מים  כמר מדלי תטף במו כליותינו;  חיש תהי לנהר רחבת ידים,  ובמו רגע במצולה תשטפנו.  אשרי אנוש ימצא צור וסלע  להחזק בם עת השטף יגיע.  הנשמרה ברוריא מכף הקלע? –  זאת מחקר! השיר הבא יודיע.    המחלקה השלישית   אל דעות יי עלילות גבר  לפניו גלויות מראש לו נתכנו;  הוא ימחץ הוא ינצר משבר  אחרי היטבנו עשה או חטאנו.  אך הבחירה נטע בלבנו  שמה מקור הטוב מעין הרע;  צדק נרדף בבחירתנו  גם בה אל הרשע נתרועע.  רבים מכתבים עמל כתבו  הידיעה והבחירה לקשור יחד;  עורים! איך דרכי-יה תשלבו  עמו כל עצמה המשל ופחד?  עמו נצח גבורה וכח  לחבר הנהפכים לעפעפינו. –  אך בו הרגיע בו מנוח  כי לא מחשבות שדי מחשבותינו!  גם כלבב ברוריא בכליותיה  לטוב לרע בחירה עוד משלת;  ומעל כבר נגזר עליה  אם תעמד אם תהיה משתוללת.  התשכחי ברוריא תורת אלהיך?  הנבל תבלי בת-מלאה-דעת?  נא! החזיקי במוסר הוריך  פן מעול יתן בנפשך מגרעת!  כי בחנף יזם אוריהו  אל בור-רשע הגברת להדיח;  אז נקי יהי מאשר צוהו  מורו, ואז יריע אף יצריח!  זה יום שבוע ושבעים  כי חדל המסית ראות פניה;  ותחת כבה האש, במי אפסים  לאת הבעיר הבערה ותחלאיה.  לב ברוריא ידע המדיח,  גבורות, מזמותיה בל תהרסנה;  אך בזיון עליהן יצליח  כגפן בסרו כל טוב תחמוסנה:  ידע אם כבוד וממשלת  מנה יחדל גאונה ישפל בשצף;  נבל תבל כעלה נבלת  תקצף… וכדי בזיון וקצף.  קלון וחנף מאז נאחרו  תמת אשת חיל להשליך ארץ;  אשיותיה כקנה נדו  עוד מעט… והמדיח יפרצן פרץ:  בתחבולותיו פניו נפלו  דל אף רזה התראה לפניה;  אז מוסדיה מטו כשלו  כי אל אוריה נכמרו רחמיה:  מדוע שאלתהו, מדוע  זה שבעים אותך לא ראיתי?  אמרת: “כל היום אני נגוע”  “חליתי אם ברוריא לא חזיתי!”  ועתה ידידי! אחרי גוך  השלכתני, מני נדד תרחיקה;  מבא למה כלה רגליך  הבבתולות נכריות תשפיקה? –  לא נאוה הבזות איש קשה רוח  כי את תשטמיני בזאת אני בוטח:  תגרת חמתך עלי תנוח  ותשאליני: על מה אני בורח?  האת אשת חיל לא שנית  תחת יה ומורי התפרצתי?  לא נשיתי המשפט צוית  על כן אני חליתי בחיי קצתי!  טוב לי כי אברח ממראיך  בביתך אני כלוא כבבית הסהר;  האראה בלי אהב יפה עיניך  כמו עצם השמים לטהר?  בגדל שכלך בדעתך על עלית  על כל נשי תבל כל יצורי חלד;  אף בתארך מכלן יפיפית  ובה ילבב איש-שיבה גם ילד.  אם באמת בלב תמים תרציני  דברי אהבתי תועילי שמוע;  אז תשיבי נפשי תחייני  וכמדה אלבש גיל ומרגוע;  כן דרך קשתו כמו בן-חיץ  ובחלקלקות כבדה מפלח;  נהפך לשדה בחרבוני קיץ  נטע רש ולענה בלבה צומח.  בוא אליה לראות פניה  הרשיון הפעם לו נתנה;  מני אז לא עזב אשוריה  ובלב אוריה תועבות שבענה.  הן אשיות השתות יהרסו  אם בלי הפוגות הגלים יהדפו;  ואם גבירים מתנים ישנסו  נגד אשה, הדעתה לא יטרפו?  טרף טרפה דעת הגברת  ועדן שנה בתמתה החזיקה;  אך אז דעתה כלה נעכרת  הרבתה לפשוע סרה העמיקה.  שכחה בעלה אלוף נעוריה  שכחה דת-יה כל צדק וישר;  על אוריה כל רעיוניה  אותו שחרה מכל הון ואשר.  ורב-מאיר הגה בלב שמח:  בת-חנינא מהר תפל ברשת;  אם כעת אני מנה בורח  אז בל עוד תעמד חיש תהי נקשת.  רב-מאיר ברוריא ואוריהו!  מה שגיתם בראה פקתם דעת;  לו עיניכם הבאות ראו  עטרת תפארתכן איכה נכנעת:  בערב סגריר חשך וערפל  העבים מלאו ברק ורעם;  זרמי מטר ירדו בשפל  מרום השחק בסער וזעם;  בערב זה ברוריא קראה  אל מסית נפשה לבא אליה;  על כנפי-אהבה לנגדו באה,  בעלה הלך לו, ראו עיניה.  בלב מלא אש-אהבה ושלהבת  כבה לא יכבום המון זרמי מים;  בבגדי חפש בחדרה נצבת  וכח הביעה, וקסם על שפתים:  חושה ידידי בחור אהבתי  חושה נא בזרועותי בן-חיל!  אל נשיקותיך מאד תאבתי  רבה! נרוה דודים כל הליל!  האיש אין בביתו הלך בדרך  צרור הכסף לקח בידים;  משכבי נפתי עלי כל ערך  אף ערשי חטבות אטון מצרים.  זה ערשי מרבדים רבדתי  כל תענוגים הכנתי לפניך;  ואני… כל היום התעתדתי  עד בקר להתעלס באהביך.  מנשיקות פיך נא! נשקני  אולי תכבה זה האש שרפני;  הן פצמתני, כן תחלימני  חושה נא! כי חולת אהבה אני.  כן דברה הנפלה ברשת  ותחבק אהובה בזרועותיה;  אך הוא מהר קם כחץ מקשת  וכה, בלעגי מעוג דבר אליה:  מה-זאת ברוריה מה איפה יזמת  כי כמוך חולה-אהבה אנכי?  בכל יפיך לשוא, לאפס לפני קמת  להבל כל עמלך לריק עז תדרכי.  חלילה ברוריא! בך לנגוע  חלילה לי! שום במורי מגרעת;  חנפתי… כי תדעי ידוע:  ככל הנשים גם את קלת דעת.  אהה! עשיתיו בנפש מתאבלת  כי בחלקלקות נצח אקוצה: -  וידום, ויפתח הדלת  וינס, ויצא חיש החוצה.  כרעם ירעם מן השמים  כברק יברק בלפיד על הארץ,  עץ גבוה משוש כל עינים  פתאם ישרשוהו יפרצוהו פרץ;  כן בת חנינא פתאם נפלה  בשאת-נפש בלי דעת על הארץ;  נפשה מאד אמללה מאד נבהלה  על גדל השבר עלי הקרץ.  חרדה תבל בחצות נשלחו  אש ברד שלג קטור ורוח;  כל מלאכי מרום מר צוחו  כי ברוריא כמת על ערשה תנוח.  דמי בת-השיר אחלי דמי!  אולי האמללה תגוע הפעם;  לו פה קורותיה תחתמי!  כי טוב לה מות מחיה חיי זעם!    המחלקה הרביעית   שבת הרעם הקולות חדלו  הסופה בל עוד נשמעה;  שיח קנה וסוף בל עוד קמלו  ירח וכוכבים אורם יהלו  התבל ענג נשבעה.  אך בטוחות ברוריא עוד סערו רעשו  חמה בהלה ורתת;  מעז האף טוחותיה רטשו  ומרב החיל רעיה נחלשו  כל דעת מנה נצמתת.  כי חלומות שוא ומדוחים בהלוה  חלומות זעם ואידי רעם;  חלמה: כל עוברי דרך קבב יקבוה  ומלאכי חבלה חיש ישיגוה  ויהלמוה כהלם פעם.  ושאול את פיה עד בלי חק פתחה  כל רפאים נגדה ירננו;  מחוללתה עליה מר מר צוחה  ומאביה בחרון אף נדחה  לראות פניה ימאנו.  ותיקץ האמללה בחרדת נצח  כשיכור מתעורר מיין;  ברוח נדכה בעצמות מלאות רצח  במחתה בזעת מות עלי המצח  בערשה העיפה העין.  מה-זאת קראה, האם כל זאת חלמתי?  אן הייתי? – אן אנכי? –  האם מחזיונות שוא עדן נפעמתי  או אורו עיני ובל עוד נרדמתי? –  הה נפשי! על מה תתמכי?  כן דובבה; – ופתאום כל רגשותיה  שבו, כברק ירד ארץ;  מושב אוריה הוכן מידיה  המטה מוצעת ראו עיניה  ותבן גדל הפרץ.  ותתחלחל ברוריא מאד התחלחלה  שמה ושממה אחזוה;  ידעה: עתה בבאר שחת נפלה  ידעה: כל כבודה לארץ השפלה  חרפה ובוז ירדפוה:  אלי אלי! – קראה – למה עזבתני  סגרתני במוקשות-רשע?  מדוע, עת בעלי לשמצה שמני  ותלמידו בפה חנף חנם רדפני  הרחקת ממני ישע?  למה נפשי בתוך לבאים לוהטים שמת.  שניהם אך חנית וחרב?  הה! מדוע כאל-נוקם עלי קמת  ולבי בפצעי מעול וחומץ פצמת  הגרמו מזאבי ערב?  אוי לך אוריה! כי בחנף מליך  כן השיתני לפשוע!  ארור אתה… אך למה אקבך?  כבן חיל שמרת מצות מורך  הענוה בלבי לנטוע. –  אך אתה גבר יהיר! איש מבלע  אשר מעולם לא אהבתני;  איך היית אל השערה קולע! –  נצח אבושה נצח אכנע  כי שפלת הנשים אני.  ומה חטאתי לך? למה כרוצח  כשודד ליל עלי קמת?  הבזאת תתפאר הבזאת תשתבח  כי בחנף היית עלי מנצח  וכבודי לכלמה שמת?  אותך יכה יי… אך מה-פציתי?  חלילה לנפשי קובבך! –  הן בעד חטאים מלצת הייתי.  ואותך אקב? – יי נגדו מריתי  כפרי ידך יגמלך!  ותדם; – אך רוחה בל עוד שקטה  כים נגרש טיט ורפש;  באכזריות חמה בה התקוטטה  להשמיע לה כי ביי בעטה  מאשר חטאה על הנפש.  בת הילל בן-שחר! איך משמים  אל ירכתי בור פלאים נפלת;  בת קדוש יי צאצאת נקי כפים  רגליך איכה הגשו לנחשתים  בעונך איככה נכשלת?  הזאת בת-חנינא ביום חרף למדה.  שלש מאות הלכות כאחת?  הזאת האשה עם חכמי-יה נפקדה  ותורת אל חי מפיה לא נכחדה  אוי לך! איך נפלת בפחת!  הזאת המשכלת עת מות שני בניה  נחמה לבעלה השמיעה?  הזאת המלמדה שגזרו עליה  בשתי הלכות יעשה כחין אמריה  בשבת תחכמוני הביעה?  אוי לך אשת חיל! אבוי לך משכלת!  איך חכמתך תתבלע?  אהה! נבל תבלי כעלה נובלת  כי נפש אלופך תהי בך גועלת  מי עוד אתך יתרועע? –  כן הגתה ברוריא – ופתאם בקול נהי  הלילה: מה לי הצער?  הן בעיני בעלי נמבזה ונמס אהי  ושמי לדראון לחרפת עולם יהי  לשמצה בפי זקן ונער!  נפשי מתוגה מכליון עינים  דלפה; ואיך כלכל השיח?  לו יחנני היושבי בשמים  נפשי לקחת מבין הנחשתים  אז שאון גליה ישביח!  אהה מות! את חרבך את חרמשך  מאז עלי רבים הנפת;  נא! גם עלי כהיום הרם ימינך!  יהי חסדך לנחמני באכזריותך!  אז אודך כי ריבי רבת.  הורי ומורי! גם אתה בחרת  מות, מחיה חיי זעם;  למה אשטה מהארח שמרת?  בלב שמח אמהר כאשר מהרת  עזוב עמק עכור הפעם.  טוב יי, לכל מדוע את-רוח  אנוש אנוש, יריב לנצח?  גדל חמלתו גם עלי תנוח  יחידתי בל יתן לאש לא נפוח  כי אמסור נפשי לרצח.  שם בארץ החיים בל עוד אשמאילה  חטא ועון שם לא יכתרוני;  שמה על בוז-אדם בל עוד אלילה  שמה אשתעשע אשמח אגילה  בהורי ובני יצאוני.  ותאלם ברוריא… כמו גלי מים  בסערה יאלמו רגע;  אך כמעט קט ברעש בחמת כפלים  ישובו יסערו כל מימי אפסים  יגדילו אסון ופגע;  כן רגשת האמללה רגע דמה  מגדל הכאב והשבר:  פתאום העניה-סוערה-לא-רחמה  ברצח בעצמותיה בשגעון קמה  להוריד מעיל-נפשה בקבר.  ותקח ותאחז מצורניה  אחד ענק ברוח חבלה;  ותמשוך פעם ועוד פעם בידיה  עדי נפלה מתעלפת על פניה  בלי דעת ארצה נפלה.  תחת נוי ויופי כשלג חורו  אף פארור קבצו פניה;  אחרי כן כעופרת התקדרו  ותחר לשונה ועיניה נעכרו  ותמת בחצי ימיה.  כן שתתה ומצתה את כוס הרעל  המפארה בנשי חלד;  ותגוע ותמת כמו בת בליעל  בזויה ונבזה מכל אשה ובעל  לקלס בפי זקן וילד.  הבקר אור ונפש בעלה, מבהלת  ומטרפת היתה סלה;  ידע: הוא הטה אשתו לאולת  ידע: בפתיותו ברוריא נחשלת  וימהר לנוס בבלה.  מצוקי ארץ רופפו פור התפוררו  וסערה גדולה נשמעת.  כל דרי מעל אז אמר גזרו  וכל שכני מטה כמהם אמרו:  אנשים ונשים קלי דעת:  דמי בת השיר! פה כלי אמריך  פה חתמי את כוס הקבעת!  לו בזאת את מצאת חן בעיני שמעיך!  לו היום בל יחרצו משפט עליך  כי נבערת את מדעת;  אז לאל חי בחדות נצח אריע  כי רוחך עלי נאצלת;  אז תשואות חן חן ליוצר כל אביע  כי איל נתן לי דבריך להציע  באזני עדת חברת תועלת!       חשון תקפ""ד       "
4112,וידל בנבנשתי,47,1,1,2,1,0,0,וידל בנבנשתי,   	 	 	     מה לי לאור שמש וצר אחר אשר / דוד צח באורו שת אשון ליל לאור    אארה דגנו נרד וקנמון ומה / לי לארות על פי יאור ערות ואור    מה לי דרוש אחריו לילדי הזמן / ידד יקרם כענן בקר ואור    די לי באמרו שב בחצרותי ושם / דרכי תבונתי אאלפך ואור    יערף מטר לקחו עלי רוחי כעל / ארץ עיפה יזלו מטר ואור    על כן בקשת אהבתי להדום / רגליו סגור לבי אני ארמה ואור    אשכן בחצרות הידיד ואברכה / למברכיו ומארריו אלך ואור    תמיד פני צורי אחלה יעמד / הודו וזכרו עד בלי סהר ואור          
2478,שמואל הנגיד,32,1,1,1,1,0,0,שמואל הנגיד,"   	 	 	    וכלפני אן אנסך פי צבאי וועדני עלי כל כראסה בצלה ובעת ͘ ת אליה מא נסכ ͘ ת פכתב אלי  וצוני להעתיק בנערותי והבטיחני על כל מחברת מתת ושלחתי אליו מה שהעתקתי וכתב אלי  È — — —   È — — —    È — — —    È — — —   כתיבתך /   מהדרת  /   כברקת  /  מספרת,    וטוריה  /  מישרים  /   כמו רקמה  / באדרת,    ונחמדים  /  לעינים  /   כמו פגי  /  מבכרת,    וריחמו  /  כריח מר  /  עלי כלה  /  מקטרת.    כתב וקרא  / ושים לבך  /  לדת ארון /  וכפרת,    ואם תוסיף – / לך אוסיף  /  מחיר הרבה  / ומשכרת.    יהוסף, אם /  כתבתמו  /   בעט ברזל  /  ואגרת –    מכתב את  / וחרות על  /  כבדי, לא  /  ביותרת,    ולך אהבה,  / לקיר לבי  /  ומורשיו /   מחברת,    ותוכחתי /   מגלה לך /   ואהבתי /   מסתרת.          "
5869,יהודה קרני,332,1,3,4,1,0,1,יהודה קרני,"   	 	 	     גשם סחף, גשם שטף –  ומחר ייבש עד נטף    איזה מרד רן עם רוח –  והיום הזה יפוח.    גיל משרש עד צמרת –  ומחר יבכה כל זרד.    צהל רוי ליד השקת –  ומחר יקב כאן שקט.    גשם, גשם, שמש, שמש –  כלום עוד יש בארץ כמש?    כוכבי־לכת, כוכבי־שבת –  כלום עוד יש בארץ מות?        "
2151,שמואל הנגיד,32,1,1,1,1,0,0,שמואל הנגיד,   	 	 	     סלח לי כי תבונה אין לנפשי    כעין עף ושואף מפראים    ושקלני במאזני איש משגע    אשר לא תחשוב עליו חטאים.         
524,חיים נחמן ביאליק,6,1,3,4,1,0,0,חיים נחמן ביאליק,"   	 	 	     את-פקדת שלומי שאו, עתיקי גוילים,    ורצו את-נשיקת פי, ישני אבק.    משוט אל-איי נכר נפשי שבה,    וכיונת נדוד, עיפת גף וחרדה,    תטפח שוב על-פתח קן-נעוריה.    התכירוני עוד? אנכי פלוני!    בן-חיקכם זה מאז ונזיר החיים.    מכל חמודות אל על-ארץ רבה    הלא רק-אתכם לבדכם ידעו נעורי,    לגן הייתם לי כחם יום קיץ    ולמראשותי כר בלילי חרף,    ואלמד צרור בגוילכם פקדון רוחי    ולשלב בתוך טוריכם חלומות קדשי.    התזכרו עוד? – אנכי לא שכחתי –    בעלית קיר, בתוך בית-מדרש שומם,    אני הייתי אחרון לאחרונים,    על-שפתי פרפרה ומתה תפלת אבות,    ובפנת סתר שם, על-יד ארונכם,    לעיני דעך כליל נר התמיד.    בעת ההיא ואני עודני צעיר,    לא-פרחה עוד בלחיי נצה רכה –    וימצאוני לילי חרף, זעומי לילות,    על-גבי ספר קדמון, קרוע גוילים,    עם-חלומות נפשי ופחדיה גלמוד.    לפני הבהבה עוד על-השלחן,    כתם הנפט בעששית, פתילה כהה;    במעי ארון הספרים חטט עכבר;    גחלת על האח עוד לחשה אחרונה –    ואני מפחד אל כל-בשרי סמר    ושני צללו מאימות מות.    ליל זועה היה אז, ארור הלילות,    מחוץ, מאחרי חלון עור עין,    השתוללה ותיבב סופת זעם,    התריסים נשברו, ובבריחיהם ברזל    כל-שדי שחת קרקרו הכתלים.    ראיתי את מבצרי והנו נתץ,    ושכינת אל ראיתי בעזבה מקומה,    מתחת לפרכת צאת התגנבה,    ודמות דיוקן זקני, צל לימיני    וליצר לבי עד ומשופט אלם –    אף-הוא מעיני נעלם ויתחמק,    רק-להב נרי לבד עודנו גוסס    והוא נע ונד וקופץ קפיצת מותו,    ופתאם נפרץ חלון, כבה הכל –    ואני, אפרח רך מקנו משלך    ברשות הלילה ומחשכיו – – –        ועתה, אחרי חליפות עתים,    ואני קמוט מצח כבר וקמוט הנפש,    והנה גלגל חיי החזירני    ויציבני שוב לפניכם, גנוזי ארון,    יציאי לבוב, סלויטא, אמשטרדם ופרנקפורט,    ושוב הופכת ידי בגויליכם    ועיני תגשש, להה, בין השטין    ומחפשה דם בין תגי האותיות,    השתדל תפש משם את-עקבות נפשי    ומצא נתיב ראשוני פרפוריה    במקום מולדתה ובית חייה,    וראו, מאשרי נעורי, לבי שותק,    אין דמעה רועדה על-ריס העין.    אביטה, אראה – ולא אכירכם, זקנים,    מתוך אותיותיכם לא תבטנה    לתהומות נפשי עוד עינים פקוחות,    עינים נוגות של ישישי קדם,    ולא-אשמע עוד משם את-לחש שפתותיהם,    הדובבות בקבר נשכח מני רגל.    כחרוזי פנינים שחרות, נתק חוטם,    טוריכם לי; נתאלמנו דפיכם    וכל-אות ואות לנפשה היא יתומה –    העיני כהתה אם-אזני כבדה?    או-אתם רקב אתם, מתי עולם,    ושריד אין לכם עוד בארץ חיים,    ואני לשוא, כגנב במחתרת,    בלי-נר ופנס עם האת גששתי    בתוך מחלות עפר ובמחשכים,    ואחפר יום ולילה את קבריכם,    חפור והלוך לבקש שפוני חיים    מחוץ לגבול שרשיהם ומתחתם,    והם בעת ההיא מני ומעלה    על-עיר ומתים, על-הר וגבע רגשו,    ולעיני כל-המאורות רעש פרים,    ופעמים שבע חזרו על מחולם    ויעבר עד-קצוי ים המונם –    ולאזני לא הגיעה גם בת-קולם –        ומי יודע,    אם-לא בצאתי שוב לרשות הלילה    מכרות בקברות עם ובחרבות רוח    ומאומה אין עמדי ולא-אציל דבר,    מלבד האת הזה, אל כפי דבק,    וזה אבק הקדומים באצבעותי –    אם-לא עוד דל וריק משהייתי    אל הוד הלילה אשטחה את-כפי,    אבקשה אל תעלומות חיקו נתיב    ומחסה רך בכנפות שחור אדרתו,    ואקרא לו, עד-מות עיף: בואה, לילה,    אספני-נא, הוד לילה, והליטני,    אל-נא תתנכר לי; פליט קברים אני,    ומנוחה תבקש נפשי, שלות עולם – – –        ואתם כוכבי-אל, נאמני רוחי    ומפרשי לבי,    מדוע תחשו אתם, למה תחשו?    האמנם אין לעפעף זהבכם דבר    ורמז קל להגיד לי וללבבי?    או אולי יש ויש – ואני שכחתי לשונכם    ולא-אשמע עוד את-שפתכם, שפת הרזים? –    ענוני, כוכבי-אל, כי-עצב אני.    תמוז, תר""ע.       "
4483,שלום שבזי,54,1,2,2,1,0,0,שלום שבזי,"   	 	 	    החתימה: אלשבזי (בראשי החרוזות); שלם סאלם שלם (בראשי טורי האזור הראשונים בחרוזות הראשונה, השנייה והשישית)     יום אזכרה מלכי / כסאו בהר קדשי    ימתק בשיר חכי / מצוף וטוב דבשי    רעיה לדוד חכי / ובאויבי בטשי    רחצי והזכי / חן אהבה דרשי    שורי פני    שבטי בני    איש תם, בנו    עם שוכני / תימן וגם אוזל    להם רצי    כפר מצי    דל אמצי    גם קבצי / המון אשר נגזל    משחי גביר    כהן אביר    יהיה סביר    יבא דביר / אז אויבי יוזל    פרא אשר ארב / יפול לפי חרב:    אהבת יפת קומה / חשקה באות נקמר    יפיה אשר נדמה / הדר כמו תמר    מרב יפי עלמה / שמש בזיו נגמר    מלחיה חכמה / לנוגנים נשמר    סוד תארה    מיוצרה    וביושרה    שם זהרה / ביום ובלילה    אש דת רפא    דל יכספה    מור משפ־    תיו יטפה / מאהבת כלה    לובש כליל    מאור עליל    ובזוג גליל    ישמע חליל / נוגן בקול צהלה    מנעמו    טוב טעמו    קול פעמו    שיר נאמו / ירפא ללב נחלה    בקר וגם ערב / יאתה ויתקרב:    לביא והלביא / מתחברים היום    ואני במושבי / צופה פדות, איום    צורי שלח תשבי / ובריתך קים    רפא לנעצבי / מהר שלח פדיום    אלי תנה    אתכוננה    איך אשכנה    עם בן ענה / תחיש רצונך    לנו קבוץ    בנו חפוץ    איבים נפוץ    העיר לקץ / ושלח משיחך    מים דלה    רש העלה    אל היכלו    יה קבלו / בזכות שבטיך    פרא אשר זורב / יצמת וישתרב:    שובי יחידתי / התאזרי חיל    זכי לעם דתי / לעמוד בעוד ליל    אעיר באהבתי / חכמת אביגיל    אתא בעונתי / תור בת אביחיל    צורי צלח    חון נאלח    ינון שלח    איבי דלח / רפא לנכאבים    לידידך    צו חסדך    ברצונך    ובישעך / תשיב לשובבים    יתרפאו    עם נדכאו    חן ימצאו    כי צמאו / יחדו למימיך    ספסוף וערב רב / זיו תארם יצרב:    בחרי לדל רעיה /חלי לדוד יפה    כמה בתוך שביה / חסדך אני צופה    איכה צבי צביה / פרא בעל כופה    עירם וגם עריה / קלון עלי כל פה    יום גלתה    אז נשחתה    כי טעתה    לא עלתה / לחזות מקום שלוה    שדי קרא    בת נבחרה    חטא כפרה    חוש ישרה / דרך ושים תקוה    רחם עני    עם נצפני    משוכני    מתאונני / שכח לכל חדוה    שר שיר ולא ערב / כי אהלו חרב:    זה עת מבוא דודים / יבא אהוב לבי    ואני לשיר אקדים / יום אשמעה תשבי    שבטי ברון מודים /רוח אלהי בי    חוזים ומגידים / בת רעיה הרבי    שמרי ברית    עד אחרית    בנים זרית    איכן שרית / להם תבקשי    לבשי לבוש    זהב חבוש    קבצי נתוש    מפוט וכוש / לצוללים המשי    מלכי גשה    דת חדשה    בת בוששה    קום קדשה / נעלה להר קדשי    ומאהבי קרב / כשתי וכערב:    יא טאלב אלחכמה / מן גיר אסתאדי    אלצבר לך חשמה / לא תנעכס עאדי    קף קיד אלנעמה / חתא יג̇יך באדי    יפתיך ען כלמה / מא שית תתקאדי    באב אלעלום    תקוא אלג̇סום    תובה תרום    קבל אלעזום / ואחד̇ר מן אלבטרה    תב תסתריח    אנך גׄריח    ג̇סמך טריח    ואלנפס ריח / האוי מעא אלסכרה    רד אלכלאם    כ̇וף אלמלאם    קבל אלצ̇לאם    כ̇ץ·באלסלאם / מן כאן פי אלחצׄרה    כ̇ץ שרק ואלמגרב / ואלקדס וחד יתרב:        "
1602,יהודה הלוי,26,1,1,1,1,0,1,יהודה הלוי,   	 	 	     נשמת יפת עלמות על אלוף נעוריה וטוב טעמו    תתענג יום יום תענה שירת דודי לכרמו    שיר השירים אשר לשלמה  נשמת העלמה היצאת לשאב מי ישע ואמצה    מתאמצת היא ורעותיה לאמר בכל מובא ומוצא    משכני אחריך נרוצה  נשמת ורוח אלהים תעירה לאמר אל תיראי    עוד תעדי תפיך ויצאת במחול משחקים ותהיי לי ותנשאי    אתי מלבנון כלה אתי מלבנון תבואי  נשמת דחוית מקנאים הדופת משנאים באיבה    אמריה תאמר דודי צח ואדום דגול מרבבה    מים רבים לא יוכלו לכבות את האהבה  נשמת האמרה בלבבה עוד אל איבתי יהלם    תיטיב נגן הנני חומה כגזרת יהלם    אז הייתי בעיניו כמוצאת שלום.         
5432,דוד פוגל,206,1,3,4,1,0,0,דוד פוגל,"   	 	 	     שחוטים אנו שוכבים בשלשה  בעגלה הכבדה,  הסוסים יתנהלו לאטם,  שני גברים  שותקים על הדוכן.      דמדומי סוף-קיץ  באים חשאית  ברחובות השקטים.      אנה-זה אנו מובלים?      הלילה נגש באין-יודעים,  מהרה ימותו כל הרחובות,  הגברים יוסיפו עוד שתק.      אך נטפי דם בודדים  יסמנו ארחנו.     וינה, 19.8.1922       "
2204,שמואל הנגיד,32,1,1,1,1,0,0,שמואל הנגיד,   	 	 	    התבהל להנפש / ר'      התבהל להנפש ותרבה    להניח ותטה אל-נשיאה    יגיעה את הנחתך מביאה    ואין נפש בלי רוח נכאה    ולתלאה לכל קבל תלאה    בסבר טוב ישועתה מצואה    בחנתיך זמני בשתים    בעת רוח ועתות המשואה    והועלתי ידיעת השנים    אני עני ולאל עז וגאה    וידעתי שנים עוד לכל-חיל    רפואה יש ולכסיל אין רפואה    ואמרו לי בילדותי זקנים    אמרים הם כאמרי הנבואה    נתיב נעור להמלא ומלא    להנער ויש בזאת פליאה.        
6211,יהודה קרני,332,1,3,4,1,0,1,יהודה קרני,"   	 	 	     ברחובות העיר הופיעה  חבצלת־השרון,  ומראה לה — כגביע,  שארך בו הגרון.    ולך וראה נא במלון  מה שהמחבר כתב:  יש עוד שם אחד: “קרינון”  לזה הפרח של הסתו.    אך אנחנו לא נמיר  שם “חבצלת־השרון”;  ככה התנ""ך הגדיר  וכך ערבי בעיר ירן.    וכל עוברי הרחוב קונים  וכל אזרח ריחות יזוב;  הקונה — לבן־פנים,  המוכר — האח, שזוף.        "
5356,דוד פוגל,206,1,3,4,1,0,0,דוד פוגל,"   	 	 	     עיפים אנחנו,  נלכה-נא לישן.      קצות הימים תחובים בלילה,  תחובים במות.      שלפוחות-צבעונים תמיד נפחנו,  דרך חרף וקיץ –  עתה אין בכפינו מאומה.      זה הבית  יעמד עוד מעט אחרי.  יבא מי לגור בו,  אולי לא ידע כי הייתי.      אבל עיפים אנחנו,  נלכה-נא לישן.        "
3207,שלמה אבן גבירול,40,1,1,1,1,0,0,שלמה אבן גבירול,   	 	 	         אלהים אלפת סגלת שבטיך / אל צדיק וחסד מעטך  צדיק אתה יי וישר משפטיך      אלהים נצבתי נגדך עודדני / נאור קומה והגן בעדני  נדבות פי רצה נא יי ומשפטיך למדני      אלהים יקרת עם זו להפאיר ערכו / יסדת יום זה להאיר חשכו  ידרך ענוים במשפט וילמד ענוים דרכו      אלהים שבי פשעים בצלך ילינו / לשמע סליחה אזנם יכינו  מרום השמיעם היום אם יהיו חטאיכם כשנים כשלג ילבינו      אלהים שוכן באפדני גבוהי / שעני בקראי בעד כמהי  שפטני כצדקך יי אלהי      אלהים לשמך נורא ואים / להוקיך נצבו לבקש פדיום  למשפטיך עמדו היום      אלהים מען לשוני תרצה / מגן כחשי ונפשי תפצה  מלפניך משפטי יצא      אלהים הכינות למקלטי ומפלטי / העבר מעבטי והבר מבטי  העירה והקיצה למשפטי      אלהים בשבתך בכסא מרום ערץ / בהעלותך יצורים במאזני תרץ  כי בא לשפט הארץ      אלהים נצר חסד לאם עמוסה / נא אל תחקר חטאת כמוסה  נודע יי משפט עשה      אלהים יעדת כפר לחזק כל בדק / ישרת מסלול לישר כל חדק  ישבת לכסא שופט צדק      אלהים היום יעודד מעוטיו / הצל יציל שבטיו משפטיו  הוא יי אלהינו בכל הארץ משפטיו      אלהים ועד נגדי חסדך / וגונני היום בעמדי נגדך  ואל תבוא במשפט את עבדך      אלהים דורש לבבות ורעיונים / דלה היום מעוון אמונים  דין עני משפט אביונים      אלהים הכינות יום זה לישר כל עקב / הן רשמתו לחק נקוב  הוא נשפט לאלהי יעקב      אלהים גונני מתגרת שפוטיך / כל עיני ואביטה נפלאות מקשטך  גרסה נפשי לתאוה אל משפטיך      אלהים באתי לסלסל חקיך / בקראי יפגע שועי חשקך  בלמדי משפטי צדקך      אלהים יעד יום זה לשפט מבראו / יום להראות לכל מפלאו  ישב כונן למשפט כסאו      אלהים רחשי ערב וענני / רוחף מפחדך הנני  רחמיך רבים יי כמשפטיך חיני      אלהים ויי יאמץ כל בדק / ויופיע ללקט שושן מחדק  והוא ישפט תבל בצדק      אלהים לפצות שארית פליטיך / לחלצם מרשפי להטיך  למען תצדק בדברך תזכה בשפטך      אלהים חביון לבבי אעירה / חסן גדלתך אאמירה  חסד ומשפט אשירה      אלהים זכרני משגב דך נכלם / זכה לבבי מעוון הנעלם  זכרתי משפטיך מעולם      אלהים קלט שביך מקרץ / קמים להודות לך במרץ  קומה אלהים שפטה הארץ      אלהים ינתק חבלי זדון מקשרים / קהל מישרים לצאת מאשרים  והוא ישפט תבל בצדק ידין לאמים במישרים.              
3786,אברהם אבן עזרא,46,1,1,1,1,0,0,אברהם אבן עזרא,"   	 	 	    תוכחה (ליום הכיפורים)   אל נאדר בקדש / צוה אנשי קדש    להתענות יום קדש / בעשור לחדש.    בצאת כהן לאל עליון / לאוהבו – קדמו בהגיון    ברכה, אותו בשר, / ויתן לו מעשר.    ראה תם חלומותיו / ונדר פצו שפתיו:    מה תתן משלך – / עשר אעשרנו לך!    הזהיר האל עמו / לכבד כל מכבד שמו:    תן להם בשנתך / כל מעשר תבואתך!    מעלת עבודת גבוהים / ומשרת בית אלהים    למקטיר קטרת, יסר / מעשר מן המעשר.    חקים צדיקים שם / בכל המעשים, ומכסם –    לתת לשם ברצון / מעשר בקר וצאן.    זמן בקר וערב / חי ותבואה לקרב –    כבש לעולה שרפה / ועשירית האיפה.    קוו, נגועים, לצורכם / ועוד יאצר לכם:    קחו כנורות ושוררו, / בנבל עשור זמרו!        "
6253,יהודה קרני,332,1,3,4,1,0,1,יהודה קרני,"   	 	 	     קובות ירושלים אפורות ומאבקות,  ביום רובץ שם חשך, בלילה אין הדלקות.    כבנות משפחה אחת כלן שוכנות יחד,  כעדר זה של רחלים מצטפפות מפחד.    קובות ירושלים – כבכבים על פי מערות,  כנסו כל הסודות, קפאו על נסתרות.    יש נפתחת פתאום דלת אחת קטנה  ומונפת תיכף – דבר לא נשתנה.    קובות ירושלים העשויות חמר,  הנה נראות תמיד מזבח או אלמימר.    ואם בערב יופע שמה סב־ערבי,  והיתה לו הדמות של כהן, או של נביא.     (נוסח ראשון של השיר)       "
1568,יהודה הלוי,26,1,1,1,1,0,1,יהודה הלוי,   	 	 	     בשם אדני אל עולם  בשם אדני אדמות ומרומות נקראו    אורות ומזרות על פיו יצאו ובאו    אלהי קדם צוה ונבראו    ויעמידם לעד לעולם  בשם אדני בניני עולם הוקמו    בחוני זבל הורמו ובדי שאול ידמו    בחכמה על בלימה הושמו    סמוכים לעד לעולם  בשם אדני גאות הים בגאותו חסם    געשו לכסות הארץ וגאון אדני כסם    גלים דממו לפני אדני אשר שם    חול גבול לים חק עולם  בשם אדני דאו צפונים מתהום רבה    דם ובשר מאש ובהמה רבה    דמינות משתנות דור הלך ודור בא    והארץ לעולם  בשם אדני השלמה לאדם כל חיה    התכחשו לו אריה ולויתן ועזניה    הן לא בחיל ולא בכח היה    נשיא להם לעולם  בשם אדני ולכבודו נטע גן וזרע    ויצמח למתחכם עץ דעת טוב ורע    ועץ החיים אשר לא יוסיף ולא יגרע    ואכל וחי לעלם  בשם אדני זרו דור המבול מעבר ומשב    זעומי מגדל וסדום גרשו ממושב    זה אלי למבול ישב    וישב אדני מלך לעולם  בשם אדני חברת שלשת אבות נבחרים    חוט משלש ממלא בארבעה טורים    חן וכבוד ונבואה מכתרים    והיתה להם חק עולם  בשם אדני טרופים נצלו מפי אריה    טוב טעם למדם באמרם מה שמו ואיה    טוב שתאמרו אלהי אבות אהיה    זה שמי לעלם  בשם אדני ים סוף והירדן הסג גבולם    ירח ושמש עמדו בזבלם    ילידי הענק איך לא יסור צלם    הגברים אשר מעולם  בשם אדני כסא כבוד על כפרת נועד    כביר כח לפני בישימון צעד    כן התרצצו והתפצצו הררי עד    שחו גבעות עולם  בשם אדני להטה הרים אש נתכת    לפי דבר תשבי בהר הכרמל מלחכת    להדות לאדני בנפש משתפכת    ברוך אדני לעולם  בשם אדני משך שכינה אלף שנים נמשך    מאור הנבואה בעיני נביאיו לא חשך    מלכיות תאבדנה מאדום וששך    ואמת אדני לעולם  בשם אדני נסעדה עדת אריאל בבבל    נרצה עונה ושבה עם זרבבל    נפשה לא קצרה ביבש קציר וציץ נבל    ודבר אלהינו יקום לעולם  בשם אדני סעדו לבם מחכי תעודות    שברו תנחומי מראות איש חמדות    סתמי המלאך אשר גלה סודות    וישבע בחי העולם  בשם אדני עבד עולם בטחונו בך ישית    עודנו מיחל ולא יתיאש מן החפשית    עם אשר בך האמינו מראשית    וגם בך יאמינו לעולם  בשם אדני פליטת שיות במענות אריות    פערו פיהם לאכלה והיא מתהלכת בין החיות    פלאיך יסובבה כמגדל תלפיות    מעתה ועד עולם  בשם אדני צפירת מצרים וכשדים ראיתי    צמיתת פרס ויון צפיתי    צדקתי ענתה בי כי בך חסיתי    אל אבושה לעולם  בשם אדני קמתי מתעניתי ואתנחם    קראתי חנון אדני וצדיק ואלהינו מרחם    קם דברו כי נשבע ולא ינחם    אתה כהן לעולם  בשם אדני רמסתי כפירים ודבים    רגלי דרכו על שחלים ועקרבים    רומו מעט ואינם ומצדיקי הרבים    ככוכבים לעולם  בשם אדני שלום תשפת לשלמי אמוני    שמע קול יהודה ויעבר מלכי לפני    שלם תביאנו ונראה את פני אדני    וישב שם עד עולם  בשם אדני תשועת עולמים וביאת הגאל    יחוללו הרפאים ויפנו דרך ההראל    להדות ולברך יי אלהי ישראל    מן העולם ועד העולם.         
1931,אפרים לוצטו,27,1,2,2,1,0,0,אפרים לוצטו,"   	 	 	     מי זאת המענגה בדבש מליה,    בלבב האיש יצחק עוררת חשק?    הנהדרה כליל בכלי דמשק,    אל אפריון חפה נושאת רגליה?        מי זאת הנשקפה, כי על עיניה    הילד המוחץ הפקיד הנשק?    אך ההדר היה תמיד בן משק    על זהר יפעתה וצבי פניה?        בינותי בבנות, רק לא מצאתי    אחת בין היפות נוה ממנה.    כי על כלנה היא טובת העין;        גם אל הכוכבים עיני נשאתי,    לראות אם כדמותה אמצא בהנה,    ואפן כה וכה, וארא כי אין.         "
4413,שלום שבזי,54,1,2,2,1,0,0,שלום שבזי,   	 	 	    אמת השיג חמוד נפשי ומנה / ר'   בהשג ענן בלא לקיון     אמת השיג חמוד נפשי ומנה    בארבי סר יהי לקיון לבנה    לבוש אדום ושחור זה גוונו    ובמערב סמאל בא וחנה    שדי גבור ומלחמה יקטרג    למול מזרח וגם אנה ואנה    במות יפלו בעלי עמקים    והצפון לקחו לו למנה    יעורר שם חלאים בגשמים    שתה דודי לך חמאה ישנה    מעולה מחלי מרה אדומה    שתיית יום הלוא הועיל לשנה    שלום האל יחיינו בחסדו    ויעלינו לקריה נאמנה    תנה מחסדך עלי משולם    ולבי שש בחכמתך וקנה    אילת חן מבקשת שלומך    ולחכמה בליבך יש הכנה        
2608,שמואל הנגיד,32,1,1,1,1,0,0,שמואל הנגיד,"   	 	 	     וחלה אליסף אחי מחלי השחין היוצא בנערים בסיון של שנת תתי""ג [4813; 1063] והיה צאתו עליו קדם השבוע מסדר ויקח קרח יום אחד ואמר כזה, יוקירהו אל, בחיותו מחליו:   ∪ – – ∪ – – – ∪ – – ∪ – – – ∪ – – ∪ – – – ∪ – – ∪ – – –   זמן רע יציקך בפחזו וחפזוניו, ושמך כמטרה לחציו וכידוניו,    ושת את לבבך בית יגוניו, וגופתך נגועה ונגפת בצומיו וצמאוניו,    ופצע ונשך את בשרך, כאלו אל נתנך במתנה לצפעו וצפעוניו,    ואם יחריש רגע כמשלים אזי ישאה כלוחם ויתן קול כפעמון ברמוניו,    ומה טוב לך בזמן – ושבעו כרעבוניו, וטובו כרעתו, ועשרו כחסרוניו,    ישלח לך היום ברקיו – ויום מחר יגורר בשרך על אטדיו וברקניו,    וילבין פני נער ובחור בשחרותו, וישחיר פני זקן וישיש בלבוניו,    ויסב, ובי ישוב, ויתן סביבותי פקדות להשיב מתנותיו ופקדוניו.    אדמה אשר אין לזמן שיג ולא שיח לבד בי, ועלי מחשבותיו וחשבוניו.    היש מזמן גואל, יסוכך יחידתי, בערכו קרב אלי, בשלטו ושלטוניו?    אלהי מאמץ את זרועי ברפותו זרועי, ואין רעה לנפשי ברפיוניו,    ומי כאלהים להרס את אשר בנה זמן רע, וחזק את אבניו ובניניו?    זמן, המחבל טוב ורעה לעתותיו וימיו, הדמני בחבלו והרוניו.    זמן לי ביום אחד – ועלי ביום שני, וחבר לבן אדם – וחבר למו שוניו,    ויום זה ימלא פי בטובה ויום מחר ימרר בפי את טוב מגדיו ומגדניו,    ואם את יהוסף יעלה מחלייו – אז ישלח באליסף חמתו וחרבוניו,    ועתה הניאני באש שם בעצמותיו, ובשחין נערים שת בגופו ועל פניו,    כאלו יקוד כבשן בגופו, וחבורות נפוחות עלי גלדו כפיח בכבשניו,    ומראה נגעיו על בשרו כמו מחית פצלות יפצל איש בלוזיו וערמוניו,    ואולם אלהים סך בצלו ואברתו, וכסה בידו על בבותיו ועל עיניו,    ושלח ארוכה לו מהרה, ולא ארך בחליו, ושת זרים פדותו ופדיוניו,    וכן מעשה צורי לעבדו אשר יחל לחסדו ובו שת את חסותו ובטחוניו    מצאו חלי פתאום ומנעמו העתק, ומשאננו אל המוניו ולשאוניו,    ובא לו והוא קורא בלוחו בבית ספר והומר אלי הגה הגיגו והגיוניו,    קראו בשבוע, דבר מעות קרח בספר מקרא בו, ועצב לעצבוניו,    כאלו בני צוה חלאיו לענותו ולא יענה רע באבותיו ובזקניו,    ובחר להמלא שחין רע ולשאת אש עצמות ולא ישא חרפות בקדמוניו.        "
2233,שמואל הנגיד,32,1,1,1,1,0,0,שמואל הנגיד,   	 	 	    פנו אמרו / ר'   ילדי       פנו אמרו במקהלות היגבה    עלי אישים אנוש יעש רמיה              י    אשר סופו היות כאוד אשר נ-    עשה אפר לתמו או צדיה.        
5310,דוד פוגל,206,1,3,4,1,0,0,דוד פוגל,"   	 	 	     בתים גדולים ואלמים —  אותם אשא לבדי,  עתה כי נסעו אחי כלם.      באפל סמטות  ימים יתפותתו לא-שמש,  אין איש בוכה אותם.      אתמול היינו ילדים,  אז מחתה אמנו זעת המשחק  מעל פנינו.      איפה-זה נחבאתם,  כל סיחי הקלים?      נחפז סתו לבא,  פעמיו שמעתי בין טרפי השדרה,  בקר ויפקד את ביתי.        "
5759,רבינדראנאת טאגור,262,1,3,4,1,0,0,רבינדראנאת טאגור,"   	 	 	         קודר היה הלילה בלכתה, וכלם ישנו את־שנתם.    והלילה קודר גם־עתה, ואני קורא אליה: “שובי, חמדת לבי, כל־הארץ ישנה ואיש לא ידע בבאך רגע אחד לעת אשר כוכבים אל־כוכבים משתאים”.      זה־לכתה מעמנו לעת אשר העצים פתחו ציצים והאביב היה חדש.  עתה הנה פרחו הפרחים בכל־הודם ואני קורא אליה: “שובי, חמדת לבי. הילדים מלקטים פרחים וזרים אותם לרוח לשעשעיהם באין שום לב. ולו באת ולקחת לך ציץ אחד קטן לא יכיר איש בהפקדו”.      אלה אשר שעשעו אז, משעשעים עד־היום הזה – ככה מפזרים החיים הונם ברחב יד.  ואני שמעתי לשאון קולם ואקרא: ""שובי, חמדת נפשי. כי לב אמנו מלא אהבה עד לשפתו ולו באת לחטוף לך נשיקה אחת קטנה מנשיקות פיה לא ירע הדבר בעיני איש.          "
2093,שמואל הנגיד,32,1,1,1,1,0,0,שמואל הנגיד,   	 	 	    למותת   עבוד עולם אשר בו נאסרת    ורוחך שבתוך גופך עצורה    במחשבה מילדת וערמה    משכלת ובמזימה עקרה.          
4626,אלכסנדר סרגיביץ' פושקין,60,1,2,3,1,0,0,אלכסנדר סרגיביץ' פושקין,"   	 	 	     בסכת בית-עברים אבלה וצרה  מנורה בוערת בפנה האחת;  ולאור המנורה יושב איש זקן  וקורא בתורה. השערות הלבנות  יורדות ונופלות על-ספרו לפניו.  על-ערש קטנה וריקה משתחוה  אשה עבריה צעירה ובוכה;  בפנה השנית איש עברי צעיר  שקוע במזמות עמקות ורבות,  ומוריד את-ראשו לארץ בדאגה.  בחדר השומם תכין הזקנה  ארחת-הערב, ארחה מה-רזה.  הזקן יסגור את-ספרו הקדוש  ויחבר את-ווי הנחשת על-מסגר;  הזקנה תגיש הארחה הצרה  לשלחן, וקראה לאנשי הבית;  אך איש טרם יבא; נשכח האכל…  השעות חולפות בדממה, אף-נרדם  היקום תחת כפת רקיע-הלילה –  רק עוד על-סכת העברים לבדה  לא באה השנה משיבת כל-נפש.  ממגדל העיר קול פעמון ישמיע  דבר מחצית הלילה. – ופתאם יד כבדה  תתדפק – ואנשי הבית נבהלו.  העברי הצעיר יקום אף-יפתח  את-דלת הבית בדאגה מבאות –  אז יבא הביתה איש זר עובר-ארח…       (לא נשלם)       "
4198,וידל בנבנשתי,47,1,1,2,1,0,0,וידל בנבנשתי,   	 	 	    כתובת: עוד לו     דוד בקרבי שת מנוחו / יצאה נפשי בגיחו  נשארו טוחי כבית אל / או כחומת עיר יריחו  ועזוז כחי ולחי / נס כבן ישי בברחו  שוחרי חושה ראה נא / אף זמן בוגד שלחו  ועצור רכבי נדודיו / או גדור דרכו וארחו [5]  או נהג רוח ידידות / להשיבו אל מנוחו          
4050,אברהם אבן עזרא,46,1,1,1,1,0,0,אברהם אבן עזרא,"   	 	 	     ואם תרצה שמו לידע,    גרע לך משמו אחד.        "
3886,אברהם אבן עזרא,46,1,1,1,1,0,0,אברהם אבן עזרא,"   	 	 	    נשמת     נשמת / אמוניך קוראים בגרון,    יפציחו לך שיר ושבח וינעימו בקול רן.    גאלתם משעבוד מצרים ביד משה ואהרן –    והיה היום הזה לכם לזכרון!    נשמת / ברורים עוברי ים סוף, איש ואשה טף וילד,    שוררוך: ׳זה אלי ואנוהו׳ בשירה ובסלד,    אמרת להם: כי תבאו אל הארץ טבור החלד –    שור או כשב או עז כי יולד.    נשמת / רצוצים יצאו חפשים על יד יקותיאל    אל ארץ זבת חלב ודבש, מקום מקדש אריאל,    הענן בדרך עליהם ושכינתך לפניהם, אל,    ונמת להם: קדש לי כל בכור פטר כל רחם בבני ישראל!    נשמת / המקראים סגלת עמי,    ומיחדים תמיד בכל יום לשמי    לפרש עליהם סכת שלומי –    אם כסף תלוה את עמי.    נשמת / מהללים בקול ׳קדוש׳ ו׳ברוך׳ עונים,    גוי מתחת וממעל שאננים,    לעוזר ראשונים ומעורר אחרונים –    ויאמר יי אל משה: פסל לך שני לחת אבנים כראשונים!    נשמת / חילי, קהל אמוני,    ראו הקול יוצא מפי הגבורה על הר סיני    בברקים ועננים לפני המוני –    כנם: וידבר יי אל משה במדבר סיני.    נשמת / זכים, טהורים מכל עם,    ישירו לך שירה בטוב טעם,    אשר הוצאתם מארץ מצרים לעיני כל עם –    ויהי בשלח פרעה את העם.    נשמת / קדושים קוראים לשוכן רם והדום רגליו בחלד,    אשר צר בחכמה צורת הולד,    צוה להקדיש בקרך וצאנך אשר לך יולד,    כנם: כל הבכור אשר יולד.        "
2480,שמואל הנגיד,32,1,1,1,1,0,0,שמואל הנגיד,"   	 	 	     קח מצביה דמי ענב באקדחה  ברה, כמו אש בתוך ברד מלקחה.  בעלת שפתות כחוט שני, וחך לה כיין  הטוב, ופיה כגופתה מרקחה.  מדם חללים קצה ידה מאדם – לכן  חציה כאדם ומחציתה בדלחה!          "
6654,חיים לנסקי,385,1,4,4,1,0,0,חיים לנסקי,"   	 	 	     זוחלים, זוחלים קרעי עב    על צלעות ההרים הרטבים.    עצלים, שעירים, כבדי־כף –    ממש עדר דבות ודבים.    כן, דבים הם דבי עלאה…    לא בכדי נחילי מזרות    נתפזרו אחוזי בלהה    כדבורים מתאי כורות.    את כל דבש הרקיע בלעתם,    גושי אפל, גלמי ערפל!    אך דעו, יום יבוא ופלטתם:    עליכם כבר מונפת כף אל.    כל שללכם היא תסחט על פרחים    לתוצרת הדבש הארצי.    שי תתנו הדבורה לשופכים    זעתם על פרוסת “המוציא”.        "
100,יהודה ליב גורדון,2,1,3,3,1,0,0,יהודה ליב גורדון,"   	 	 	     “נכון אנכי, מר מותי, נכון ללכת” –  כן דברתי אז בהיות נפשי עז דורכת,  בהיותי בריא ובכל מדוה לא נגעתי.  אכן בחלותי עד שערי מות הגעתי,  ובראותי את קצי עין לעין  בקשתי אמץ לבי, בקשתי ואין.  הנה אנכי מת על אדמת נכר הרחק  מאוהב ורע, הרחק מאשתי וילדי, מי  ישמע את אנחתי האחרונה, מי ישית  ידו על עיני? מי ימד את עמק  מכאובי ויספר לדור מרי מותי?  היספר בקבר חליי ויסורי בארץ יכתבו?          "
4436,שלום שבזי,54,1,2,2,1,0,0,שלום שבזי,   	 	 	    חתימה: אלשבזי משתא שצ   ארץ ושמים וחילם עומדים לעשות / רצון קונם ושיר יביעו    לו חושקים ומהללים ומיחדים / ובני אלהים במרום יריעו    שרפים סביב כסאו ברעש סוגדים / עם גלגלי מעלה בקול יניעו    בהם שכלים גם נפשות סועדים/ מזיו שכינתו ואור יזריעו    זרזיף ארצות לטללים חומדים / המה עליהם אור וטל ישפיעו    יחד בשם האל אזי הם עומדים / מודים שבחיך והם יזועו    מים דאוקינוס אדים צועדים / עולים כמו נאדות עדי יגיעו    שפע יקבלו ולכל יורדים / גשמי ברכה באהבה יופיעו    תרוה ארצות בם זרעים סולדים / כל בעלי חיים בטוב ישביעו    ארבע תקופות בם מזגים נצמדים / וארבע יסודות זה לזה יכריעו    שבח אומרים הכל לאל חי / עובדים חסדו וטובו זה לזה יודיעו    צורי פדה עם קדשך הנודדים / ובקול מבשר לי בחן ישמיעו:        
1817,יהודה הלוי,26,1,1,1,1,0,1,יהודה הלוי,   	 	 	     יום מנוחה אות בין אל ובין קדשים    יום מנוחה נתנו אחד מששים    יום מנוחה שתים שמעו קדשים    יום מנוחה כבוד סעדות משלשים    יום מנוחה רביעי לעשרת הדברים    יום מנוחה נזכר בחמישה ספרים    יום מנוחה מבאר בדת ששה סדרים    יום מנוחה שביעי לימים לדורי דורים    יום מנוחה שמרו ימצא מנוחה         
4245,רחל לוצטו מורפורגו,48,0,2,3,1,0,0,רחל לוצטו מורפורגו,"   	 	 	    אל חכם הרזים בכל מיני חרוזים חסיד ונבון דבר הוא כמ“ר אלכסנדר הלוי מיאראסלאוו ראיתי תפלתך בככבי יצחק, מכותלי ביתך נכרת חסידותך. ועתה אשיבך מלין על דבר השיר אשר קבלתי על יד בן דודי שד”ל מפאדובה. כי הוא משבח ואומר כי עלה באשי ותעל צחנתי כי הגדלתי לעשות. ואני ידעתי כי לא ידעתי. ובבלי דעת מלין אכביר. ל“ב למ”ט מונים ית""ר שאת.       על מה אדני-רם הרבה צוחות    אדות זמירי אמר בלשון צחות    בין ככבי יצחק את קני מצא    כנפי רננים חסידה ונצה        אם כצל עובר רוח השיר עבר    על כנפיו נשא אבק אשר צבר,    על בגדי נחה רק לא נשאר דבר,    נמשלו חיי אל גוף אשר נקבר.       ערום ובלי מכסה1 לצאת אחשה   כמתים חפשי מכל מצות עשה    כל-עוד נפשי בי אזכר תורת משה.        אמנם המון שירי הם ככלי נעור    ונשא המון רוחא והוו כעור    ולך האדרא רבא לבלי שעור!       הנקלה שבבריות רמה  ה’תר""י, 1850       חלוקה דרבנן.  ↩           "
1331,דוד פרישמן,22,1,3,4,1,0,0,דוד פרישמן,"   	 	 	     גם אלי בא באישון הלילה מפיסטפל.  שלש פעמים דפק בלט על פתח דלתי,  זהיר מאד ודומם –  ואני הבן לדורי,  אינני פויסט, אינני דורש באשר מפלא  וחוקר באשר סתום לעד ולא יגלה,  כי-ארגיז כפות מנעול לריק ואין פותח;  לא אזנה אחרי אבן עקרה, ולא אבנה,  ולא אזרע עליה מחי. עד אני לחרדה,  ואשר לא יחקר יהי – ואשט ואעבור.  לא שתי נשמות שוכנות בי בסתר לבי –  רב-לי לו ידעתי אל-נכון כי-יש אחת!  ורק כי-עיף, עיף אנכי עד-לזועה,  נדהם וכבד-נוע כזבוב בתחלת חשון,  נכה-רצון וכערער אצמח לי מתחתי,  קהה-חיים ועצל-מות, יגע שמש ושבע-לילה,  אשר נמאס אור עלי וחשך לי תועבה,  אתפלץ מפני חשב ומשא לי בטלה.  חיי, ריר חלמות, ררים לאט את-סחים,  וגעל עד-אין-תכלית, געל, געל, געל,  יפעפע, וכמו מכה נמזמזה, מכל-גידי;  אשר בין-שושנים אהלך בחם יום-קיץ,  ואשכיר אותם וארעיל מרוש בנשב-בם רוחי,  ונבלו משומי עין – אני הבן לדורי.      שלש פעמים דפק – וחדרי עוד איננו  עלית-קיר עקמה בבית גוטי ישן;  לא מגדל חד וטרוז עם-תקרה מקמרת  בקרן זוית צפופה בויטנברג הקדומה,  הנמה נומה קלה בצהרי דור-האדם,  דור שכלו הוזה, מנמנם מעט וחולם –  כי חדרי חדר עבודה עם-שכיות כל-החמדות:  פסילי שן ושיש וצלמי-קעקע נפלים,  נימפות ונריאידות, סילפידות עם דלפנים,  ושלחן-פנים נשא ויחברו כסא-כבוד,  ומרבד פרסי כבד רובץ על-הרצפה1,  ונבלע קול הצעדה ועלה הוד מדממה.  ולא עששית-שמן דועכת ואט עשנה  תטפטף אור יגע המפיל צל-נכאים –  כי פיות קני-להבה יונקי שדי אלקטרות  מלמעלה ומצדדים ועל-השלחן יורקים אורה,  ושטפו את-כל-חדרי בים נגהות זורמים –  ורק כי בי בלבי חשך, חשך, חשך,  ורק כי לעמת פני ספרים, ספרים, ספרים,  הרובצים על-הגזוזטרות ורובצים על-השלחן  ורובצים – אוי לנפשי! – כמחנק גם על-לבי.      והוא גם-הוא, מפיסטו, איננו זה שהיה  בימים הקדמונים לפני ארבע מאות שנה;  לא הדור עוד באדרתו, לא קל עוד ומתקשט,  כימי התנותו אהביו עם-מרתא שרת לבו;  רק אין-זאת כי עסקיו רעו עתה הרבה,  ופניו שואלים חמלה ועליהם חותם “יורד”.  ארגמנו פג לו צבעו ויהי ככרכם קלקל,  וקפוליו תלוים בלים והועם זהב צפוים;  חרבו תחת מדיו תקשקש לו בין-רגליו,  ועל-ראשו כנף התרנגול זחה מעט הצדה,  והוא לא ישים לב. גם-שערו הלבין הרבה  מצדי שתי רקותיו, וצעדו כבד יותר,  נגרר, אט ומרשל ואיננו עוד בטוח.  היה כרוכל עיף המחזר על-הפתחים  במקלו ובתרמילו וקונה בגדים פסולים;  וכרוכל זה השואל למכנסי-בד ישנים,  בא והכניס ראשו נכלם בסדק הדלת,  וקולו לא בטוח: ""יסלח לי אדוני,  אם רגע מעט אפריעו: – האין לאדוני למכור  נשמה, נשמה יתרה, שאין לו בה עוד חפץ?""      נשמה? – נשמה שואל זה? – ומעמי ישאלנה? – –  הוי אמי, אם יולדתי! אי אקח לו נשמה?  אי יש-עוד לי, אי יש לבן-דורי עוד נשמה?…  רק אין-זאת, עובר בטל, אחרת קצת את-שעתך.  ואם רבים יש החוקרים: היש לנשמה שארית,  ואם יש מחוץ לחיים לנשמה חיי נצח –  אני רק-אחת אחקור: אם פה, אם פה בארץ,  בעוד אנחנו חיים, יש נשמה לנו…      ופתאם ואאלם. מת הלעג על-שפתי. –  כן, אולי… אולי היתה… בכבר, בכבר הימים…      ואני אשקע פתאם בימים של-מחשבות.  וכמו חלום ישן רחוק, נשכח כבר ונמחה,  ששרידי פליטי שבביו צפים פתאם מעלה,  אזכור רגע אחד. מתוך ערפל קודר  וזמן לא אדע מתי ומקום לא אדע איה  מהבהב שביב וכבה, מהבהב שביב וחוזר,  וזכרון-קדומים עתיק, מטשטש מאד וכהה,  נתק מן-המחשך ובעמל אתפשנו –  וחם בלבי ככה וחם עד-בלתי הגיד –  ואחר תמונה שלמה עומדת כה לפני  ועיני רואות פתאם –  על-מצע דשא רחב –  השדה הוא אם גן? לא אזכור עתה ברור –  עומד ילד קטן, בן-ארבע או בן-חמש,  ועיניו, שני דרבונות, תקועות בשמים,  ומביט הוא ומביט, חולם, תר ומחפש.  היום הוא או אם לילה? לא אדע זאת עוד עתה.  רק צבע השמים אזכרה פתאם היטב:  תכלת כהה כהה, עמקה, רויה ושחורה,  וכאלו הפכה עליהם אחותי הקטנה חנה  את-קסת-הדיו הגדולה אשר על-שלחן אבי;  ורק כי רגע רגע יגלה נתיב לבן,  וצח הוא כעין החלב וענג – ואחר יחלוף;  ונקדות שביבי-זהב, לא ידעתי עוד מה הנה,  וגדולות כאגרופים, אגרוף כל-נקדה,  מתלקחות רגע אחד, מהבהבות, ואחר שוקטות –  רק אין-זאת: היה איפוא הדבר למועד לילה.  ופתאם צר ללבי ומלבי עד לגרוני,  ופתאם צמאה נפשי למרומי השמים,  ופתאם ערגה, חרגה, כמהה עד-בלי-תכלית,  וכיונק נוטש שד מפיו ומביט פתאם  אל-לבת-נר בוערת, משתאה ומשתומם,  ומרים יד לתפשה – כן שלחתי ידי  לעמת השמים לתפשם, רק לתפשם.  הוי, כמה הוא המרחק מארץ לשמים? –  אטפס-נא ואעלה, אתנשא-נא מעט מצער,  אתיצב-נא וארום על ראשי בהונות רגלי,  עוד-אחת מעט, עוד-אחת, ואגע לשמים…  ואחד יום: מאחרי ביתנו היתה גבעה,  נטוית קדקד ירק אל-נכח השמים,  והם כגיגית תכלת, מצנפת-שנה גדולה,  רובצים על-קדקדו ודבקים אליו היטב;  רק רוח כף-איש קטנה בינה וביניהם.  אעלה-נא – ואעל. עלה, טפס, זחל:  וכפת השמים כעלותי כן רק תרום.  ואני על-ראש הגבעה, ושלחן שם – ואעל,  וכסא שם, ואשים על-השלחן פה – ואעל,  ושרפרף שם, ואשים על-הכסא פה – ואעל,  ואשלח כף-יד קטנה ועם-ידי כל-גויתי…  והשמים גבהו, רחקו, נשאו וירומו.  רגע עמדתי נואש. פתאם וארים קולי,  ואבך בכי תמרורים ולמה לא ידעתי.  ודבר-מה רעד, המה, פרפר בי וימץ,  וחנק לי בגרוני וחסם נשמת-אפי,  ואחוש – ולא ידעתי מה-הוא ולא אדעה.  ההיתה זאת, האמנם היתה זאת הנשמה?…  נשמה זו שאומרים, שמדברים בה ומבקשים?  אם זאת היא אפוא, זאת היא?… הוי, כמה-זה רחוקה  כל-זאת ממני כבר, מה רחוקים כבר הימים!  ואנכי רק כמו בחלום עוד אזכרנה…      ועוד גם פעם שניה. אזכרה: –  “תנו רבנן!”  ורבבות אבקות-שמש, עמוד גרגרי-זהב,  כרתות טורי אורים ממפלי עולם נפלא,  יורד בעד החלון ושוכן על-הגמרא,  ושוכן גם על-לחיי; על-דפי חצי אלכסון  ואני בחצי השני – ואני אז “בחור” קטן,  יושב לפני שלחן אלהים על-דף גמרתו.  ובתוך ענן-הנגהות עולה פעם ויורד,  טובל פעם ונעלם, טובל פעם ונראה  קדקד ראש סגלגל, שטוף ענן-תלתלים  ומשזר זהב נוצץ – הירדה לי השכינה,  ואם ראש צפורה הוא בת רבי זו הקטנה?  רגע נופל עמוד האש על “תנו רבנן”  ורגע על-ראש צפורה ורגע גם על-ראשי –  ויש כי אחשב פתאם: שלשתנו פה רק אחד.  ואני מסלסל ומנגן, והשמש כמסלסל ומנגן,  וגם-היא מסלסלה ומנגנה, ובי רק-בי תסתכל,  ואוכלתני במו-עיניה, ברשפי אש אימה,  ואוכלתני במו-עיניה הרעבות כחיתו היערות.  הוי אדיר! מה-תסתכל, מה-ככה בי תסתכל?  ואני רק “תנו רבנן” ולבי – להכעיס – צפורה.  ובאחד הימים: לא אזכור איפה ומתי ואיכה  ומה-זה היה לפנים ומה-זה היה לאחריו,  ורק-אחת, רק-אחת זכרתי: התנפלה עלי צפורה  פתאם בין-מנחה למעריב ונשקתני בעז ונשקתני,  ונשקתני שנית ושלישית ונשקתני שוב ונשקתני –  ואחר ברחה ותנס, ואחר נעלמה ואינה.  שלשה ימים תמימים ואני לא רחצתי במים,  לא עלו מים על-פני, לא באו מים על-לחיי;  יראתי לנגוע במקום, ואף לא באצבע הקטנה,  פן אמחה משם הנשיקה ואטשטש את-חותם שפתיה.  ובלכתי ובצאתי ובאי ואהיה כחלום רק על-שתים –  ודבר-מה רעד, המה, פרפר בי וימץ  ויחנק לי בגרוני; ובקרב לבי עמק  קמט מסתר אחד כמו מלא, מלא, מלא,  ומפרפר הוא ומפרכס – ומה-הוא לא ידעתי.  הזאת היא, אולי זאת היא הנשמה שאמרתם?…  היש כי זאת היא? – אלים! כמה כבר רחוקה  כל-זאת! לרגעים אחשב: כבר חלפו אלף שנים…      ועוד לי גם שלישיה: –  היה עלם תמים,  והאמין העלם ובטח ולא חדל רגע מהאמין.  רבץ לפניו העולם כשחר חדש מנרתיק,  היה כשלג הנוצץ לא עברו סוס בפרסותיו,  ואופן עגלה לא קמטו: עודו כלבנת הספיר.  כל-אדם רק ילד ענג, אל-כל אשר-יחפוץ יטנו –  והאמין העלם והאמין ולא חדל רגע מהאמין,  ולבו כה הלם והלם… אז בא לו יומו הגדול:  בער הניצוץ בלבו, התלקח ויעבר גבולו,  ויצת אש בשפתיו ותהי שם למלה בוערת.  וידבר העלם וידבר – כל-מלה מלך משיח  הגואל מעבדות כל-נענה וגואל בזרוע נטויה;  וידבר על-אדם ולב בו ועל-מכרות הזהב בלבו,  ואשר נדיבים יכרוהו, כי-יאתה הזהב משמה,  ואם נהפך לאבן, אין-דבר; רק אין-זאת כי אבן-חכמים  לעשות בה הנפלאות, להפוך כל-סמרטוט לסגלה;  וידבר על-קיץ, קיץ-חיים, ואשר חלוף-לו לא יהיה,  ועל-שמש אשר לא תשקע, זו שמשו בגבעון עד-עולם –  פתאם וישא את-עיניו, והנה על-שפתי האחד  לא מענה, לא מלה, זולתי ניד קל, וקר הוא וכלעג,  ולעג על-שפתי השני ולעג על-שפתי השלישי:  ויהי לו פתאם כאלו ערפד שרץ על-לבו  ויטמא לנצח את-קדשו; ויהי לו פתאם כאלו  נחש בגלילי טבעותיו התעגל על-לבו סביב,  התעקף, התפתל ויפרש –; המלה מתה על-שפתיו,  וברגע זה מת גם בקרבו דבר והוא לא ידע,  ועתה פתאם יודע: מתה בקרבו הנשמה…  וימים ושנים כבר עברו מאז לו ועשרות ויובל.  הוי אמי, אם יולדתי! אי אקח לי עתה נשמה?…  אי יש-עוד לי, אי יש לבן-דורי עוד נשמה? –      ואתה מפיסטו, עוד דבר: – ולו גם הייתי פתאם  לאיש אשר-לו הנשמה, ויתרה היא לו למכרה –  מה תאמר, סוחרי נכבדי, לתת כיום לי במחירה?  הזה אשר-תת לפנים: נעורים עד-עולמי עולמים?  הוי כלך-לך וברח-לך, חנוני, עם-סחרך ועם-אתנניך!  לא אחפוץ באתנן נעורים! נעורים לי היו תועבה,  אשר בשמעי את שמם ותקפתני פלצות שגעון,  ואחפוץ כי-יחיו לפני וארצח ביד את-שאריתם,  את-פלטת גחלתם הנותרה והיא העוכרתני עד-עתה.  ואני הנה צעיר הייתי לשבעה, צעיר, מה-צעיר:  סמבטיון הייתי, פרא סמבטיון, זועף וגועש ואין שקט.  מה-נתן לי נערי, סנה זה המקלל, הבוער ובוער  ואכל איננו? מה-נתנה לי אשו, אש-תמיד?  שלשים שנות-נעורים – אך חפשו באבוקות, בקשו במחבא,  אם תמצאו בכלן שלשה רגעים, רק שלשה, רק שלשה,  ודמי בם ושקט, ודמי בם ושלוה ושכחה;  נזלה הסערה כשטף בגידי עם-דמי בנעורים.  הן שכחה בקשתי רק רגע, ומה-לא יתן איש בעד שכחה?  ואם שחוק ואם דמעה – אך תמיד זכרתי, זכרתי  ורגע לא נשכח ממני זה עצמי הארור, לא נשכח!  נסיתי בשמחה להשכיר את עניי הריק בהוללות,  אשר אל-כל-הגלולים, פגולי לב נאמן, אטמא,  ואשת לרויה את-כוסי הגדולה, ובנזל הקבעת  הדלוחה על-פי לא עויתי את-שפתי.  זניתי אל-דמעה, גנבתי הלב וממזרת העין,  עשיתי לבכיי כונים ואעגב על-טפה גואלת,  ולשבעה ולראוה בה התעמרתי ועד להתענג –  ואחר שכבתי בלילות בלילות באין שנה עד-בקר;  מן-האפלה שמעתי הד עמום של-רעמי הר-געש.      אז וקרעתי לקרעים את-נעורי, פצפצתים לקטנות,  כתת לפתים והשלך לרוח וזרה לעברים;  לשעירים זבחתי את-חלבי על-מזבחות מעט ובבמות,  קטרתי לשדים את-מחי לרצוני ואשחק בקול – שמח לאידי;  אולי ואקל מעט מעלי את-עניי, את-נעורי המאררים.  את עשרי בזבזתי אוצרות אוצרות; עמדתי לחלון פתוח  ואשלך בחפן את-זהבי לאשפות – ובאו הנערים ולקטו שלכתי,  ענדו לראשם, כפראים בנוצות, ויהיו מתהלכים גאים ברחובות;      אולי ויונח לי ככה מזעפי, אולי אתרושש מנעורי.  יצרתי לי תקות, עשיתי לי תאות,  ואמונות בראתי ועליהן נלחמתי,  אולי אהמם בהנה את-רגזי  וארד לי בחזקה, בזרוע נטויה, את-זאת המרגעה –  ולא חדל מזעפו סמבטיון הנגרש אף-רגע!  ואני הנה שנים חכיתי ויובל עד-כי תצמח  שערה לבנה ראשונה, פטרת רחם הזקנה,  והיתה לפאר על-רקתי וללבי למשיחי הגואל,  או-אז ונרגע בקרבי הלב העני וסוער;  יום-יום נצבתי ליד הראי לראות, הישנה –  ומנוחה, זו מנוחה, עוד אינה ואני עוד מחכה ומצפה.  ואתה זה-באת לתת-לי שנית את-קללת הקללות?  לחדש נעורי, מעין הותי, להעבירני שנית  שבעים ושבעה מדורי גיהנום ישנים-חדשים?  ונעורי נצח, לי תאמר, נעורים עד-עולמי עולמים?  כלך-לך, ברח-לך, שטן, אין חפץ לנפשי בנעורים;  ידעתי נעוריך, אל-תזכר בשמם לי…      ואנחנו  הבטנו שנינו, ושחוק קל על-פינו, איש אל-עין אחיו;  שני האבגורים הבינו דומם איש את-רעהו.        במקור המודפס ללא דגש באות פ' (הערת פב""י)  ↩           "
4924,יוסף אבן זבארה,92,1,1,1,1,0,0,יוסף אבן זבארה,"   	 	 	     ויאמר אלי “עד מתי תעז פניך / לחרפני ולהכני בשוט לשונך?/ אכן אסבל חרפתך / למען שכלך ותבונתך”. / ויכף ראשו ויאמר בבשת פנים / “כזה וכזה ישא האנוש מאוהביו הנאמנים. / ועם כל זה אתמה על חכמתך – / ויותר על אכילתך: / אשר מאומה לא השארת / ושלחני מכל טוב חסרת, / ודבר שלמה אל לבך לא שת / “ושמת שכין בלעך אם בעל נפש אתה”. / הכזבת דברי החכם אשר אמר, כי חכמה ודעה / לא ישכנו בבטן מלאה ונפש שבעה”. / ואמר אליו “עד אן תמלל אלה / ואי זה מאכל בטני מלא? / והלא כל אשר אכלתי הלילה ברעבוני / לא מלא חדר אחד מחדרי בטני”.    ויאמר “המקום יצילני מכל צרה וצוקה, / לא אמשיל בטנך כי אם לעלוקה! / ואתמה על שלמה אשר אמר: שלוש הנה לא תשבענה ארבע לא אמרו הון. איך לא אמר: חמשה – ותהיה בטנך החמישית אשר לא תשבע לעולם, / והיא שקולה כנגד כלם”.    ובעוד היה מדבר עמי בלשון צחות / אמרתי “ברוך זוכר כל הנשכחות! / אדוני בעל הבית, ידעת אם אכל הלילה חמורי מספוא / או נפל עליו הקיר ומלק את ראשו ממול ערפו / אשר לא אשמע נהקתו / ולא אאזין נאקתו?”    ויאמר “אין זה כי אם מרב שביעתו”. / ואמר בלבי: מי יתן ויצדקו מליו / וישבע החמור אחרי אשר לא נשבע בעליו / ויקרא לעבד ויאמר אליו / “נתת הלילה לחמורו את בלילו / מדוע לא ישמע קולו?” / ויאמר העבד ""אדוני, שמתי לפניו תבן ומספוא מלוא האבוס / ואכל ושבע עד אשר אותם נפשו תבוס "". / ויאמר “ומי יתן והיתה כקבת החמור קבת אדוניו / ואולי היינו אוכלים מן הנשאר לפניו”. / וחשבתי בלבי כי העבד הממר, אמת היה אומר. / ואמר “אדוני, בעבור אהבתך ונדיבתך  חשבתי כל מאכל כמן / והנה שלחנך לפניך סימן, / ועל כן לא הותרתי ממנו עד בקר”. / ויזעק ויאמר “אין כל דבריך בלתי כזב ושקר! / עד אן תהותת עלי / ותבוז לשכל מלי? / דם והאלם, / כי לא תבוש ולא תכלם. / טאטאת שלחני במטאטא השמד – / ועדן כל אשר בביתי לאכל אתה חומד!” / ואמר ""אדוני, כפך מעלי הרחק / ואל תשת לבך לדברי לעג ומשחק "". / ויאמר “ואיך אסיר את אפי? / ואכלת את כל יגיע כפי / וכמעט אותי במכתש לחייך תשחק – / ותאמר כי תלעג וכי תשחק!” / ואמר אליו ""אדוני, מיום היותי / כן היתה אכילתי, / ועל כל הנשאר לבי יכאב, / כי מנעורי גדלני כאב / ומבטן אמי אנחנה / לרוות בטני ולהשביענה “. / ויצחק צחוק הדומה לבכי ויענני עזות / “ארור כל בן אשר ילמד מאביו המלאכה הנבזה הזאת!” / ויאמר “ומי היה אביך?” אמרתי לו “אבי ז”ל היה איש תם ונבר, / רופא חכם ומשכיל בכל דבר”. / ויאמר “מדבריך אתבונן כי אמת הדבר ונכון, / כי היה חכם בכל דבר ונבון, / ועדות חכמתו הגדולה – / אשר למדך  חכמת האכילה!”    ובעוד היינו מדברים נדעך הנר אשר היה לפנינו / ויעצם האפל את עינינו. / ויקרא אל עבדו ויאמר לו “הדלק מהרה את הנר!” / ואין קול ואין עונה, כי הרגו אחי ענר. / ואמר “מה קרה לעבד הזה?” / ויאמר “אולי הוא שוכב הוזה / ויושיבני במחשכים / עד אשר אור הבקר מציץ מן החרכים”.    ואמר אליו “אדוני, הבקר אור / הקץ את העבד וילוש וישם בבצק מעט שאור”. / ויאמר אלי “הבשר עודנו בין שניך  – / וכל זה מהרה תחפץ למלא בטנך? / הלא שמעת דבר אבוקרט באמרו, כי הבאת מאכל על מאכל / רב בני אדם המית ושכל”. / ואמר “כן דברת / וצדקת בכל אשר אמרת, / אבל כל אשר אכלתי נעכל במעי ונספה / כאכל קש לשון אש וחשש להבה ירפה”. / ויאמר “המקום יכה בשלשול קבתך  / עד אשר לא תוכל לעצר את צואתך!” / ואמר “ידעתי כי רעה עלי חרשת / אכן התפללת ולא פרשת: / אם אחזני שלשול, אולי יהיה לי מרפא וארוכה, / ויהפך  לי השם את הקללה לברכה, / כי אמר גאלינוס : כאשר יקרה לאדם שלשול מן הלחות אשר הטבע צריך להוציאם מן הגוף ולפנותם / יחזקו בו כל האברים ויהיה סבת בריאותם”. / ויאמר ""אם טעיתי בתפלתי, / המקום יודע כונתי "". / אמרתי “ידעתי כונת לבך ומחשבו / אכן קללת חנם לא תבוא”.    ואלך לראות את חמורי ואבוא אל האבוס ואמצא אותו מבלי תבן ומספוא / ולא יכול להגות על טרפו / וכמעט מצאהו מחנק, / כי העבד הבליעל חסם את פיו לבל ינהק. / ואגש אליו להסיר את המחסום, וכאשר הסירותיו נשכני / וכמעט בין רגליו הדריכני. / ואקח את המקל ואך אותו – / ועד לשמים עלתה שועתו . / ויפתח יי את פי החמור ויאמר בעברה וזעם / “למה תכני ואני ממשפחת אתון בלעם?” / ואתמה מדברו וחרדתי מחרונו  / ואמרתי: אולי השטן מדבר מגרונו. / ואמר אליו “ואיך לא אכך – ואתה נשכתני / וכמעט בין רגליך רמסתני?” / ויאמר החמור “הנה ישבת עם הנבל להתענג ולאכל – / ואני ברעב ובצמא ובחסר כל / וכל הלילה אשמרה לפי מחסום”. / אמרתי “הבלעם אנכי אשר ידע לקסם? / מאין אדע כי צמאת ורעבת / והעבד הרע אמר אלי, כי מאשר אכלת ושבעת / באבוס רבצת וכרעת”. / ואזעק אל העבד ואמר אליו “למה המת את חמורי ברעב ובצמא / והרעבת אותו באכזריות חמה?” / ויען אותי וישבע, כי שם לפניו תבן ומספוא ואכל ושבע – / אכן קבת החמור כקבת אדוניו / אשר לא השאיר מאומה לפניו. / אמרתי “ואם נתת לו מספוא לשבעתו , / מדוע חסמת אותו / לבל אשמע נהקתו?” / אמר ""בעבור כי הוא חמור שעסקיו רעים / וכל הלילה היה צועק ומרעים, / ועוד כי פחדתי פן ישכני בשניו "".    אמרתי “באמת כעבד כאדוניו! / ואמר הערב, כי העבד מחמר אדוניו קרץ”. / וישמעני אדוניו ולשונו עלי חרץ, / ויאמר עינן “למה תכביר עלי במלים / ותבזני זה שלש פעמים?” / ואמר אליו “על זה הוצאתני מעירי / להמית ברעב אותי וחמורי?” ויאמר “ארור היום אשר הוצאתיך בו, / במספר ירחים אל יבוא! / כי לא הבאתיך אל ביתי כי אם לבשתי וכלמתי / ולהוכיח עלי פשעי ואשמתי. / אבל חי נפשי ונפש זקני אשמדאי, / אם לא תאמר לסכלותך די, / ולקחתיך באצבעי הקטנה / והראיתיך כנה / וקרית חנה!” / ואביט אליו – והנה פני להבים פניו / וכידודי אש עיניו / ומנחיריו יצא עשן / כקיטור הכבשן. / ואמר בלשון רכה / ונפשי עלי מבכה / “אדוני, אשאלך ואל יחר בעיניך: / איזה אשמדאי היה זקנך?” / ויאמר “אשמדאי השר הגדול אשר באברתו / השיא המלך שלמה ממלכותו / והרחיקהו מאדמתו”. / ואמר “אוי לנפשי כי חשבתיך  מן הידידים – / ואתה מבני השדים / אשר רוחות בני אדם מצודדים! / זה חסדך את רעך? / למה לא הגדת לי זרעך / ומדוע ככה רמיתני / ומארץ מולדתי הוצאתני?” / ויאמר אלי “ואיה אפוא שכלך ותבונתך / ומדעך וחכמתך? / והלא אמרתי לך כי שמי עינן הנטש בן ארנן הדש! הפך שמי ושם אבי ותמצא: עינן השטן בן ארנן השד – בן חצר-מות / בן עזמות / בן צלמות / בן חרדה / בן רעדה / בן אימה / בן חמה / בן משכלה / בן חלחלה / בן דבר / בן שבר / בן יגרע / בן שם רע / בן עלון / בן יון / בן לצון / בן אסון / בן מגפה / בן אנפה / בן רם / בן שרם / בן אשמאי / בן ארמאי / בן סרחדון / בן אבדון / בן קלקלה / בן קללה / בן אבדאי / בן אשמדאי / מלך השדים / אשר כלם היו לו לעבדים”.    וכשמעי את כל אלה השמות / אחזוני שאון ושמות / ונפלו עלי פחד ואימות / ושכח לבי כל גיל ועליצות / ואחז בשרי פלצות.    ואמר “אוי לי על שברי / כי פה יהיה קברי! / אמת אמרו חכמים: רגלוהי דבר אנש  אינון ערבין בה / לאתר דמתבעי תמן מובלין יתה ”.    ויאמר אלי “אל תירא ואל תחת / וכל דבריך יהיו בנחת: / כי חי כל הנשמות אשר זכרתי – / לא אעזבך עד אשר עשיתי את אשר דברתי! / קום התהלך בארץ לארכה ולרחבה / וראה יפיה וטובה, / אפס כי עז העם היושב בה”.         "
441,חיים נחמן ביאליק,6,1,3,4,1,0,0,חיים נחמן ביאליק,"   	 	 	     כלם נשא הרוח, כלם סחף האור,  שירה חדשה את-בקר חייהם הרנינה;  ואני, גוזל רך, נשתכחתי מלב  תחת כנפי השכינה.  בדד, בדד נשארתי, והשכינה אף-היא  כנף ימינה השבורה על-ראשי הרעידה.  ידע לבי את-לבה: חרד חרדה עלי,  על-בנה, על-יחידה.  כבר נתגרשה מכל-הזויות, רק-עוד  פנת סתר שוממה וקטנה נשארה –  בית-המדרש – ותתכס בצל, ואהי  עמה יחד בצרה.  וכשכלה לבבי לחלון, לאור,  וכשצר-לי המקום מתחת לכנפה –  כבשה ראשה בכתפי, ודמעתה על-דף  גמרתי נטפה.  חרש בכתה עלי ותתרפק עלי,  וכמו שכה בכנפה השבורה בעדי:  ""כלם נשא הרוח, כלם פרחו להם,  ואותר לבדי, לבדי…""  וכעין סיום של-קינה עתיקה מאד,  וכעין תפלה, בקשה וחרדה כאחת,  שמעה אזני בבכיה החרישית ההיא  ובדמעה ההיא הרותחת –       תמוז, תרס""ב.       "
2580,שמואל הנגיד,32,1,1,1,1,0,0,שמואל הנגיד,   	 	 	     טרם ירה החץ ימלא אשפה    מבין להנצל ביום מלחמה    ובעוד דבר מריב בך בלבבו    תהיה תשובתו בפיך שומה    ובעוד אשר תחפץ לך לא נכון    עורה ואל תתן לעפעף נומה    ושכב לצד כסה בשרין חמשו    ובעת אשר יגל ברמח קומה.          
1657,יהודה הלוי,26,1,1,1,1,0,1,יהודה הלוי,   	 	 	     בא ידידי בא לבית בת נדיבים נתעלסה באהבים    יעלת חן בך תעלה לחשק    ובפיך חיי בשרים לנשק    גם בפניך בשמים ינשק    כי לשמרם שמת שרפי כרובים משכי קשתות כרבים    האביד נצחי שחור מחלפות    כי תניפם את לבבי מניפות    שחרו כי הם בשמשך שזופות    אפפו על השחרים ערבים לקרב לבבות קרבים    ועליהם שמת חיי תלאים    כי למותי או חיותי בראים    בעדתך מעדי חן חלאים    מפניני פטדת כוש חצובים או מצבא רום גנובים    די ללבי מנשוא את נדדך    די לחרבך מנטות על ידידך    רחמי נפש פקודה בידך    ועדי אתי במלים ערבים טובים ולו מכזבים    הנני דודי ידידת אעורר    אהבתי מתנואות אברר    באמונה ואמת לך אשורר    בא ידידי בא לבית בת נדיבים נתעלסה באהבים.          
6912,פניה ברגשטיין,426,0,4,4,1,0,0,פניה ברגשטיין,"   	 	 	         נדנדה עלה עולה,  ואני גדולה־גדולה.  נדנדה ירוד יורדת,  ואינני מפחדת!          "
3938,אברהם אבן עזרא,46,1,1,1,1,0,0,אברהם אבן עזרא,"   	 	 	    גאולה     אשאל לשוכן זבולי    מתי יצוה לגאלי    ויחזק ידי ויקבץ קהלי    אל בית דבירי ואלי.    באו ערלים לביתך    ויטמאו נחלתך.    הם פזרו כל עדתך    משם נלקח כלילי –    צרי בעון פלילי    עלי החזיק עלי    ויירש גבולי,    אכל יגיעי וחילי.    רומה, אלהים, ורחם    על עם מפזר, ונחם    אותם, ולוחץ ולוחם    השמד, וכל צר אוילי    תכרית, ועובדי אלילי    ודורשי ריק […]    אשיר בשיר על חלילי    לשמך ביומי ולילי.    מרום, לעמך תקדש    ונוה זבולים תחדש,    שוטנם ומונם תהדש –    כי את מנתי וחבלי!    הרם ימיני ודגלי    טוב תעניק אל קהלי    […] וגם לי    תרצה ותחפץ לגאלי.        "
5292,דוד פוגל,206,1,3,4,1,0,0,דוד פוגל,"   	 	 	     הנה בצלעי היערות ממרחק  עוד דבקים כל כתמי ארגמן,  ירקום ימי-קיץ נשחפים.      עד כי ירחצו  במימי ערב שחורים,  ורוח תעבר במרומי צמרות  ותנע בלאט דממתן  ותחדל.      אז יסע לילה לגיאיות,  שטוף וגאה,  ועבור כל ראשי ההרים.      ואתה, השלו, כי-תרא כל אלה —  ובאו אל יערי היגונים ממרחק  אל-קרבך  ושכנו בך לעולמים.      אך רוח תעבר בצמרות  ותנע כמעט דממתך  ותחדל.        "
620,חיים נחמן ביאליק,6,1,3,4,1,0,0,חיים נחמן ביאליק,"   	 	 	     אמי יצאה אל השוק  לקנות צרכי שבת;  אמי שבה מן השוק  ואתה צרכי שבת.  “מה?”  ""סלת, בשר, דגים, פרות  לכבוד שבת, לכבוד שבת!""        אמי השיקה התנור  להכין צרכי שבת;  אמי טרחה כל היום  והכינה צרכי שבת.  “איך?”  ""אפתה, בשלה, צלתה, רקחה,  לכבוד שבת, לכבוד שבת!""        אמי כנסה ילדיה  לטהרם לשבת;  אמי פנתה חדריה  להכניס את השבת  “איך?”  ""רחצה, חפפה, שטפה, מרקה,  לכבוד שבת, לכבוד שבת!""        אבא הלך לבית הכנסת  לקבל פני השבת;  אבא שב מבית הכנסת  וכבדנו את השבת.  “במה?”  ""במאכל ובמשתה, בזמירות ובשמחה,  לכבוד שבת, לכבוד שבת!""        "
3081,שלמה אבן גבירול,40,1,1,1,1,0,0,שלמה אבן גבירול,"   	 	 	       השיר אסף והימן המשורר / כמו שירך, אשר מתים יעורר    אשר כאש ילהט מעזוזו / וצור חזק וסלע עז יפורר    וששתי בו, ולולי שתדמה / היותי לך כאיש אויב וצורר    ואהבתך מסתרת בלבי / וזאת יורה לבי אף יברר    וחלילה שמע ממלשני / אשר רגלי ומנעלי יזורר.        "
2267,שמואל הנגיד,32,1,1,1,1,0,0,שמואל הנגיד,   	 	 	    [ואומר היש נולד] / ר'        ואומר היש נולד ואין רוח בו    ונפש ומבטן בלא לב יצא    וישב מעט ימים מכסה וחם    וילד מתי נפש עניתיו ביצה.        
3798,אברהם אבן עזרא,46,1,1,1,1,0,0,אברהם אבן עזרא,"   	 	 	    גאולה (? לסוכות)     אל חי יואל ומנה / תפלותינו הזכות,    ומכתנו הישנה / ירפא ולא יוסיף להכות,    ואל בית כבודו ברננה / תעלינה נפשות מחכות    מדי שנה בשנה, / לחג את הסכות.    בורא הכל ברצונו – / במצרים הראה גאונו,    ופדה עם וקראו בנו / וכרת ברית בינו ובינו,    נצרהו כאישון עינו / ופרש למסך עננו,    כרועה אשר ירעה צאנו / למקנהו עשה סכת.    רצון תעטה כצנת / גבור שומרי תעודתך,    ותסיר מהם מגנת / לב, – ועשו עבודתך,    ויעלו עולות בנגינת / לויים, ותקרא דתך    כימי קדם, במועד שנת / השמטה בחג הסכות.    היו אבותינו שלמים, / שמחים בקריה נאמנה,    שמנו ובעטו בנעימים, / ועודם ככפה רעננה,    ובזו בחג שבעת ימים – / אז גלו שבעים שנה,    ובשובם עשו תמימים / באים־מן־השבי סכות.    מתי עתים נחרצות / תגענה, ובא יום גאה –    יום תופרנה כל עצות / יעץ צר על עם נכאה?    אז נפדה במערצות – / ושלש רגלים נראה    את פני אדני: בחג מצות / וחג שבועות וחג סכות.        "
1447,יהודה הלוי,26,1,1,1,1,0,1,יהודה הלוי,   	 	 	     חתן תנה הודך עלי כלה    כלו לך לבה ועיניה    וראה עתרת תימרותיה    הנשאות ריח שמניה    מלאו רחבות באבק רכל    ויקראו אברך לפניה    רעית הדסה דמתה סהר    ועלי הדס נתנה ענניה.         
6767,חיים דוד נוסבוים,402,1,3,4,1,0,0,חיים דוד נוסבוים,"   	 	 	     שלום רב, שלום מרחוק לך אביא,    שריד חרבן הבית, כתל מערבי!    שלום אדבר ובקרבי נוראות,    היוכל פה ספר, הגד התלאות,    שמץ הצרות שמצאו הבנים    מעל שלחן אביהם שגלו לפנים?    מה מאושר אתה, חמדת לבבי,    טעם גלות המר, כתל מערבי,    לא טעמת, על מקומך נשארת,    לשמר החרבן נבחרת!    ומה מר גורלך, זה רבות בשנים,    לעמוד על משמר, עזוב מבנים!    מה רב המרחק בינך ובינם!    לאפסי ארץ נפזרו בני עמך ואינם!    רותה מדמם אדמת אכזרים,    הומתו, נשחטו כעגלים ופרים,    זקן גם נער ויונק שד-אם,    על לא עול עשו, על קדוש השם!    נשאר אך זעיר, הוי אלי ואבי!    מעט מישראל וכתל מערבי!    נשאר אך חרבה ואין לה אדונים!    מכל התפארה מימים קדמונים,    מהדרת ההיכל מכלול הגונים,    הנה אך גדר, כתל אבנים!    למראה הנורא ימס כל לב!    תזל דמע כל עין, יתגבר הכאב!    מנהמת כיונה ביגונה השכינה,    בת-קול מכרזת, תקונן הקינה:    ""אויה לי! שהחרבתי את ביתי,    ואת בני לקצות הארץ הגליתי!""    אקרב אליך הכתל בחרדה,    בהשתפכות הנפש, בחיל וברעדה    אבקך אחבק, אשיחה, אהימה,    אנשק אבניך בדחילא ורחימא!    ואם כי זעומים, זועפים פניך,    גם הועם, גם קדר לבן אבניך,    לעיני כתמיהם ככבים מאירים,    הבקעים כדכדים, הפרצים ספירים!    ואזני תשמענה נחמת הנביא:    “יבנה חרבנך, כתל מערבי!”        "
1588,יהודה הלוי,26,1,1,1,1,0,1,יהודה הלוי,   	 	 	     שמנה בהסירך מחמשה    שמו תמצא באותיות שלשה.  משה        
2784,שלמה אבן גבירול,40,1,1,1,1,0,0,שלמה אבן גבירול,"   	 	 	     יהי, אחי, לך ספר שלחתיו    וממכרת צמיתות לך מכרתיו,    והסר מעלי שכמי כבדות,    למען כי כהר תבור נשאתיו.    ומה אצעק ועד אנה אשוע?    ועל ראשי חמסי כי שאלתיו!    ולא אתמה בך, כי את נתתו    אבל אתמה בנפשי, כי לקחתיו.    וזמתי היות לי בו תעלה    וכמוך תמים דעים חשבתיו,    וכמה העבדתני בקראו –    ולו היה אלוה, לא עבדתיו!    וזכרתי שמו בקהל חכמים –    וכמעט יסקלוני עת זכרתיו.    ואמנם כי אני מושל ברוחי    אשר לא בחמת אפי קרעתיו!    חדל לתת עון רב על עונך,    ואם הוא מנשא גדול – סלחתיו.    ולא אפנה אני עוד אחרי זאת    ולא אוסיף ראותו, כי מאסתיו.    לכה, איעצך ושמע בקולי –    ולא איעץ אנוש כי אם אהבתיו:    חצב-קבר וטמנהו בתוכו,    ואל יחר לך אמר גזרתיו.    ואם אדם חסר לב ידרשהו    תכחש-בו ותאמר “לא ראיתיו!”         "
6777,חיים דוד נוסבוים,402,1,3,4,1,0,0,חיים דוד נוסבוים,"   	 	 	     אדם בדמי ימיו בחלותו,    יאחזוהו חבלים, מכאובים במסבו;    חליפות עמדו שבץ וקור.    נגעי המותה נגעו עד לבו!    כחותיו יצערו, חושיו יעזבוהו,    במחלה אנושה אנוש כי חלה;    במנוד ראש הרופא יענה: ""לא אמצא    צרי מרפא לחולה, אין תעלה!""    ואיש שהיה כאלו-לא-נהיה,    נשכח מחיים חלדהו!    הוא שלחם מלחמת הלחם,    ביום נצחו מנצח הנהו!    ולמה להבל יעמל האיש,    הון יקבץ ועושר לקמצים!    רגע אך מוטל לפניהם המת,    ולקברו בניו חיש אצים!    נעימים החיים וזעומים;    מה מתקו מימיהם, מה מרים!    יעופו, ירגעו הרגעים,    ארוכים הימים וקצרים!    חיים ומות נפגשו    על דלתי כל לב ולב,    יחדיו כעשן יחלופו,    נשאר, אך נשאר הכאב,!…        "
6635,חיים לנסקי,385,1,4,4,1,0,0,חיים לנסקי,"   	 	 	       צל דמותו של מי בתכלתו שטף    את קרשי הגדר הדחויה?    זה עומד כסלו הישיש השב    ומקדש הלבנה המלאה.    פאותיו, זקנו מתבדרים לבנים,    שערה לשערה, קו לקו,    ושולי פרותו מאמיר הלבנים    משתלשלים ויורדים על הגג.    לא גבות לעיניו – קשתות דרוכות,    מבטיו – אלמות חצי כפור.    המפתח אצלי, אחי לשמחות,    בחדרי אין שליטה לקר.    נבקע עצים ונבעיר האח    בקיסמין ספוגי ריח שרף,    ושטופי זיו אש נהגה: האח!    ונשפשף בנעימות כף לכף.    יתגעש לו הרוח על הגג, בקש,    יגשש כסומא בארבה.    לו תפח רוחו של אותו בר־נש    המקרקר: אין תקומה להבא!    במרתף ביתנו שמור מספר    תפוחי אשתקד ריחנים    ובפכי גביש בשקיפות ענבר    יבליח עסיס דבדבנים.    ובפנת הגג… ידידי, התקשיב?    אין זה שאון עכברים מפזזים –    שם בין כלי־הפסח תינוק אביב    מדרדר בקערה אגוזים.        "
2440,שמואל הנגיד,32,1,1,1,1,0,0,שמואל הנגיד,   	 	 	     אם אהבך הוכיחך הטה אל-    שיחיו לבב חרד ואזן תשמע    אם אין-לך עין אשר תדמע מן    צירך היש עין לצירך תדמע.        
1399,יהודה הלוי,26,1,1,1,1,0,1,יהודה הלוי,   	 	 	     זאת אל נחמן השר כתבו    על כל ספר הזכרונות    ובמגדל עץ חסד פעל    לראות דרות האחרנות    עמד תחת הוריו לאיר    שמש צדק הטה לפנות    ובעת נמסר התם חנם    ידו הוסיף ידו לקנות    העיר האל רוחו לקים    חרבות ביתו על קו לבנות    הנה זכרו על מגדל זה    נצב לעד כדרבנות    ובחומתיו לו יד ושם    טוב מבנים גם מבנות.  בחזקו בדקי בית-הכנסת.        
4689,אברהם סולודר,66,1,3,4,1,0,0,אברהם סולודר,"   	 	 	    יריחו /     א  התהומה   עת ירד תהומה – לבבי יעל רום.    אל-היצירה מולך על התהום.    שבילים כחצים דקים, שבילים    כצוארי-גמלים,    זולפים ומתעלמים, חולים ומתגלים.        עת ארד תהומה – יעל רום לבבי.    אל-היצירה בשורות-זיו לי יביא.    כתרי הרים, תגים… אלם זה וטהר –    מאין בא ופתע עלי הער?       ב  ליל יריחו   ליל יריחו. לוהטים כוכבים    ונוטף חרש אורם – דם אהבים.    ונשאו חרש שכבות ריחות דקים    כאניות כבדות למרחקים.        הה, ריחות ליל נפוצים כמחלפות    מתוקות-רכות, כעינים יפות,    רמים כהיכלים, עורגים כאילים    על אפיקים נושאי זיו וטללים – –       וחם. בשכרון ימריא שירי    בשכרון אסל נתיב ערירי…       ג.  אצבעות-בראשית   כדגניות בשדמה ינצנצו ערפלים    בין כפי-הרים לוטי-דממה,    השחר יזל, וכתמי אור מתגלים    על גלי ריחות ומרחבי שממה,    כלבנה ברה הציה שפוכה –    לא בכי ורנה, לא גיל ומבוכה –    אצבעות-בראשית רועדות    בדומיה.    הנה הנן. זעות-זעות בשממון.    דקות, קדושות, כרחף קשת-חזון    על עוגב קדומים.    שרט שיאים ופסג גבעות תמות.    אצבעות – בראשית דוהרות    דולקות,    בוראות חמדת-יש בתהו.    וחרד התהו    וצנח כצמרת-סתו    בים המות.    כדגניות עליזות ינהרו ערפלים    בין כפי-הרים חורי-דממה.    השחר יזל, וכתמי-זיו מתגלים    על גלי-ריחות, על מרחבי שממה.       ד.  יריחו   כאביב תפרצי, יריחו, מגבעתך,    זכה ורוה,    מגבהי-רום התגלגל השממון    וישכן בערבה.       וילפת שרשיך ויכס כחומה    תרועתך הסוערת.    לנפשך את פורחת ולשחק. – –    יריחו סוגרת ומסגרת.        "
3682,אברהם אבן עזרא,46,1,1,1,1,0,0,אברהם אבן עזרא,"   	 	 	     ארוממך, צור חילי, / ונעם שבחך איפה,  יי, בקר תשמע קולי, / בקר אערך לך ואצפה.    בעין שכלי אחזך / ואחיל מפחדך  ואני אשיר עזך / [וארנן] לבקר חסדך.    רחום, סמוך עבדך / בעמדו לסלד בחילות,  להגיד בבקר חסדך / ואמונתך בלילות.    הנני, דר שמים, / למי סליחתך צמא,  ערב ובקר וצהרים / אשיחה ואהמה.    מהללך הבעתי / עלות שחר לר[…]  ואני אליך יי שועתי / ובבקר תפלתי תקדמך.    חסדיך מה […]ם / ופלאי גבורתך –  [ח]דשים לבקרים, / רבה אמונתך.    ‘זך, פלאיו לאין חקר’ / יעידון דפי גבוהים –  ברן יחד כוכבי בקר / [ו]יריעו כל בני אלהים.    קמתי כדל נגדך / וכפי לך שטחתי:  השמיעני בבקר חסדך, / כי בך בטחתי!        "
4255,רחל לוצטו מורפורגו,48,0,2,3,1,0,0,רחל לוצטו מורפורגו,"   	 	 	     דרשו תורת אל חי, כי בה מרגוע    תמצא נפש עיף, נוטה לגוע,    בה יתנשא שפל, אוהב לשמע    רזי מפעלות אל, בשמי שמים.        סובל חרפת אנוש, ארך-אפים,    יזהיר עם אור תורה, אור שבעתים,    צורר עם רום לבו, יכאה עינים,    בראות נמאס נבזה, ידאה כנשר.        כושל בעונו, עובר על גשר    רעוע, מתמוטט, דואג לשוח,    תתמך יד הנפל, ידע פשר.        ויצא יצחק, בשדה לשוח,    ישיב אל אל רוחו, נפשו תנוח,    בין צדיקי עולם, לו ידות עשר.       י“ד אלול התר”ז “רחל מורפורגו” בלב נשבר חנדכה       "
6137,יהודה קרני,332,1,3,4,1,0,1,יהודה קרני,"   	 	 	     חייתי, ארץ, עונותיך  באמונה;  גשומה פרחה נפשי בשנת ברכה  ועם בצרת כמוך רבצה שחונה.    תמיד כאבתי, ארץ, כאב יושביך,  שהרי מבאר אחת עמם שאבתי;  ואך במועדים, בהנתן לחמי החג —  למה זה ללחם־חל כל כך רעבתי?    ולמה מעמיק עוד רעבוני  בלחום עם הכהן והנביא והמטיף?  כאלו בשדם אחר קציר  ובפרדסם שבת קטיף!        "
4803,ישראל חצקביץ,78,1,3,4,1,0,1,ישראל חצקביץ,"   	 	 	         נשימה עמקה ותכלה לרקיע,  אשר נעצרה בגבהה;  עין פקוחה לרוחה שתגיה  בהירות השלוה;      ושקט צלול. וקול כי יגיע –  כדלף טפות במערה;  ורחב של חסד, ולטף מרגיע…      צהרי סתו השלוים!  אחר להט קיץ  או מול סופות חרף –  אונכם כה זוהר ורוגע?     21.2.1939           "
5766,רבינדראנאת טאגור,262,1,3,4,1,0,0,רבינדראנאת טאגור,"   	 	 	         “בא ושכרני” קראתי בעברי בבקר את־הרחוב הרצוף אבנים.      והמלך בא במרכבתו וחרבו בידו.  ובידי החזיק ויאמר: “הנני ואשכרך־לי בעזי”.  אבל עזו לא נחשב לי מאומה והוא עבר לדרכו במרכבתו.      בחם הצהרים היו דלתות הבתים סגורות.  ואני הולך עבר את־הרחוב המעקל.  ואיש זקן יצא החוצה עם־שק זהבו.  והוא חשב עם־לבו ויאמר:“הנני ואשכרך־לי בכספי”.  ואת שקליו שקל אחד אל־אחד, אך אני פניתי ואלך.      הערב בא. משוכת הגן היתה כבדה בפרחים כלה. הנערה הנחמדה יצאה החוצה ותאמר: “הבה ואשכרך לי בשחוק פי”.  אך שחוק פיה גוע וימס בדמעות, והיא שבה לבדה בחשך.      השמש הזהיר על־פני החול וגלי הים הרסו אל־היבשה.  וילד יושב ומשעשע על־קלפות קונכיות.  ואת־ראשו הרים ויהי כיודע אותי ויאמר: “הנני ואשכרך־לי חנם בלא־דבר”.  למן־העת הזאת והברית אשר כרתי עם־הילד בשעשעיו עשתני לאיש חפשי.        "
6188,יהודה קרני,332,1,3,4,1,0,1,יהודה קרני,"   	 	 	     ציון  לשלש נשמות  על אדמות  במולדת,  אשר התירו מעלינו  עניבות חבלינו  וצוונו לרדת…  ובמרתף או בעליה  עלו תחתינו לתליה.     א.   היש מולדת לו? גם יש, גם אין,  חמוץ השריף בסיר, אך מה מתוק היין!  ומישהו בוכה על אם כל דרך:  העבידוני נא בפרך;  ומישהו כפוף מסבל –  מכיסו נבט קצה חבל…  אך איפה נקריב  קרבן החוב  בעד היין הטוב  ובעד השריף?  לא על עמוד הרחוב, –  בצל הצריף.  הכו בסיר ובפחים:  “מה טוב ומה נעים, אחים”.  האין מולדת לו? גם יש, גם אין,  מתוק השריף בסיר, אך מה חמוץ היין!     ב   תלוי, תלוי,  אדם צהב־ירק,  המתלבט בעניבה כדג  צלוי  נותר מערב חג  על דלת החנות,  תלית עצמך בסתר הפגום  ולא בגלוי  במעלה השוק  כעד,  אשר ביום תרועה ועם ההד  עלה אדם עשוק  אל הגרדם.  היה החשש: חלול שמחה.  חרפת אשה,  שהגישה  כבר בן לך מתוך תליה עמך!…  בין כך ובין כך – ומחרישה  לקחה אותך מעם תליה ותשכיבך כחק;  ואוי לי מהרהור: אישה  נתלה בבכי: ושמא, הה, בצחוק…     ג.   הוא ראה בחללו של העולם  צורות הנדסיות:  משלשים  ורבועים  ועגולים,    כלומר: עלים, עלים  לו וליתר הברואים,  לו וליתר הראשים,  כלומר: מצוות המעשיות:  על־בן, על־אב, על־עם.    אף הוא נשא נשא עלי חלקת בשרו  עלים וקטרבות:  עמל,  אשה,  חברה,    אולם אהה, כי יום עברה  כל צורות הנדסיות אותו השה,  ורק על האחת חמל,  אחת מן הרבות:  צורת עגול לשים בו צוארו.        "
2502,שמואל הנגיד,32,1,1,1,1,0,0,שמואל הנגיד,"   	 	 	     וילכו הצרים ברצונם אל אשביליה ויהיו שם עם בעל בריתם האיש עבאד שר העיר. וימרד ויבגד בם ויחזיק בהם ויאסרם בנחשתים ומלא בתי הכלא מהם, וזה מהשנה הנזכרת. וכאשר מסך ה' בקרבם רוח עועים וקמו קצתם על קצתם, התרה הסכמתם ונתקלקלה עצתם ובטלה מחשבתם והכזיב ה' מהם ומרע פעלתם. ואמר בזה, יכבדהו האל, וקראהו:        זמרה     אמת, נעלה מלכי בדרכו ובמלאכתו, / ומה נבדלו כל חשבוניו ומחשבתו,  ומה נפלאו מכל פעלים פעלותיו / וסודו אשר יעץ ויעל עלי דעתו!  מגלה עמקות לאנשים – ולא עלו / עלי לב, אבל היו חתומים בטבעתו  ידמה אנוש כי יש בידו להרע או / להיטיב ולקשר או להתיר עבות קשתו  וכי נעזר, בקרב עלי צר, בתחבולות, / ונושע בעם רב או בכח במלחמתו –  ויש מי יחבר את כפירים להושע / בחברם – ויתפרדו עצמיו במחברתו,  ואוכל – ואכלו מאכלת בכליותיו, / וחותר – ואין לו דם, כגנב במחתרתו,  ורעב אשר אחז בככר להסיר את / רעבו – ומיתתו טמונה בתוך פתו,  וגבור אשר נוקש בסוסו במערכת, / ובחור אשר כשל במסלול באדרתו  וכמה יהלך על אדמה רחבה איש / משלח ולא בן כי כבר בא בפח כתוא,  ומי עורו צורו – יהלך לרשת צר / ברגליו עדי יפל בחרמו ומכמרתו,  ומי בהלו האל – ירוצץ להותו, / בתמו וטוב לבו, וימות בלא עתו,  ועות במקנתו ומכרו – יהי טועם / פעליו בקניניו, ודרכו בממכרתו,  וקוצר כפי רשעו אשר יחרש רשע, / ומוצא פרי כחשו בתלמו ומחרשתו.  וכמה אשר תראה קרסים בקרסליו / בהלכו לשלח נקיים ביד רשתו,  ושליט אשר השכים בארמון חברו שש / וצהל ומתרונן – וילין במהפכתו,  כצרי, אשר תתה, אלהי, בפח יקוש / משנאם, אשר נראה כאוהב, ומלכדתו,  בשלחך נשיא עפרון מעקל נתיבותיו / בדרך נתיבה אל אבדון, ואבדתו,  ועמו נשיא חתים ומלך יבוס חיים / כמתים, וכלהם ברכבו ומרכבתו,  יחישון, בכל חובש פארים ולובש את / כתנת, לבית הפשט פארו וכתנתו,  וכל רץ כגבור אל מקום הון ומלקוח, / ושם נלקחה נפשו ונפש אשר אתו,  וכל רץ כמו איל ברגליו אלי קצו, / ומהיר כמו צפור אלי פח למפלתו,  וכל שר הכינות, בבוא יום פקדתו / ואידו, לנפשו בית פקדות, והפקדתו,  וכל נחלף מקול מחולו וציץ נזרו – / צוחה בפי בתו וחבל בראש אשתו,  ומכה – ולא נקם במכה, ולא נענש / מחירי רפואתו, ולא נתנה שבתו,  ויקר – ולא הוקיר פעמיו, ולא רגלי / חיליו, בלכתו אל משנאו, וחללתו,  והלך להביא הון והמון בתוך כיסו – / ונשלל אשר הוליך בכיסו ואמתחתו  וסבב כמו רוכל בקריה להשתכר – / ועזב יחידתו בתוכה ומרכלתו,  ומלך אשר גאה רמיה – ורמוהו / שרפים, והעמיקו שחותו, והשקעתו,  ולא הוא לבדו סף, ונמלט המון עזו – / ולא רע מעט בא על המונו ומשפחתו  בהלכם לעיר אויב, והם לא ידמו כן, / לשלח בשונאם מהלמו ומקבתו,  וסרו להעזר בשלחו עלי אויב – / ונהפך לאויב והפכם במשלחתו.  וחתך ימינו מכסילות, בכף ידו, / ושברה בני קשתו זרועו, באולתו,  והיו בידו מאכלות לזבח / מלכים, והרבות מאכלתו ומכלתו,  והיה מפרק בם סלעים – וקצץ בם / זרועיו, ופרק את צלעיו ומפרקתו,  ומקל, בעמים פארוהו, ומטה עז – / חלשם, ונשמע קול חלושה בממשלתו,  אלהים הסיתם והממם ושלח בם / מארה, וגער בם – וחרו במגערתו,  וככה יסכל אל אנשים לנשא איש / אשר סר למשמעתו ונוכח בתוכחתו  וחרד באמרתו, אשר יחריד בשמו / נסיכים, ויפיל את קצינים במהמרתו,  לך יעשה זמרה בשיח אשר נשא / במאזניו, ושיר נעים הביאו במשקלתו,  למען הניאות יריבו והכבדת / כבליו – והנוית ידידך וכבדתו.  אני אחטא לאל באמרי: כבר הביא / פעמי בסוגר צר, אלהי, ובנחשתו,  וסגר בעד עזרי דלתות – והוא פתח / בסודו לעזרתי, ולא אדעה, דלתו,  ושחק משנאי בי בקהל – ואתה, אל, / בסתר ולא נדע, בפי כל שחוק שמתו,  אזי אוהבי עטה שמחות כמצנפת / ולט צוררי פניו בבושה באדרתו  וחגר ידידי גיל, ומלא שחוק פיהו, / ושב המשנאי בכלמות במחגרתו.  וככה תהי גאות אלהים ועז מלך, / אשר נכנעו גאי מלכים לממלכתו.  וימים לאיש יראו אשר לא ידמהו / בחולל זמן סוחר בעולם ותולדתו,  וכמה פלאים יש לאל חי בלב ימים, / יגלם – ויגלו הדרו ותפארתו.  יברך אשר ברא זמן, יעשה ענין / בתכן, ואחר – לא בישרו ומתכנתו,  ופעם יחלל חק ומשמר, ואחרת / יקים דבר עולם בחקו ומשמרתו!          "
2087,שמואל הנגיד,32,1,1,1,1,0,0,שמואל הנגיד,   	 	 	     ואומר ומה-לך טוב לעובד ארץ    להקנות לאיש שדה עניתיו צנה    ומי הוא אשר יישיר במהרו לנקם    עניתיו אשר יירא ברוח שונא.         
2430,שמואל הנגיד,32,1,1,1,1,0,0,שמואל הנגיד,   	 	 	     התשאל מן ילוד אשה ישיבך    שבע קלון ומגערת ובוזות    שאל מאל אשר חפצך בידו    ימלט נפשך מיד כמו זאת.          
3534,אברהם אבן עזרא,46,1,1,1,1,0,0,אברהם אבן עזרא,"   	 	 	     אי גבורתך ימין אל? / הן באזני אז שמעתיך!  נואשה נפשי להרים / ראש, כאלו לא ידעתיך.  בערה בי אש קנאות / על גברת כי אסורה,  בוז ולעג כל בריאות / אלמנות חיות צרורה,  שקטו נחו משנאות – / ואני גולה וסורה,  משלה יד כל מגאל / בי, ולי יאמר: 'קדשתיך!  מה תקוי עוד – ודורים / עברו, ואני ירשתיך?'  רב לשבתי בחשכה / ואחשב רע בעצבי,  איך אקוה לי ארוכה – / ואלהי אין בקרבי?  אבך על נפשי, ואיכה / אתנה פוגת ללבי?  'שאלי, קרית אריאל, / שאלי נא אם שכחתיך  יזלו עיני נהרים / כי בלי כבוד נתתיך.'  מחזות צופים קרואים / קץ לשביי לא ידעתיו,  ואחפש כל נביאים – / סוד פדותי לא פגעתיו,  העציבוני חטאים – / שמחני קול שמעתיו:  'כל נביאי דברו אל / נחלתי: איך עזבתיך?  בעבור חסד נעורים / אהבת עולם אהבתיך!'         "
527,חיים נחמן ביאליק,6,1,3,4,1,0,0,חיים נחמן ביאליק,"   	 	 	     יבשה, יבשה! –  אהה, מה-נבעתי!  ראו, התעלפתי,  גועתי, גועתי;  אם לא תשיבוני  המימה ומתי!        "
4063,אברהם אבן עזרא,46,1,1,1,1,0,0,אברהם אבן עזרא,"   	 	 	     אל אחד מה רבו עדיך,    יעידו כי אין בלעדיך,    בראת אדם לכבודך,    אכן לא הודעתו סודך,    אך למד ממעשה ידיך,    כי תולדות ארץ מעבדיך    גם תתה בשחק הודך.    הודך הכל מלא,    יום יום תעשה פלא,    פלא בכל נחזה,    גם את זה לעמת זה.    בצדק דרכי אל נצבו,    ולהבל דרכי איש נחשבו;    דרכי אל על מעגל סבבו,    וכראשית באחרית ישובו,    כל ימים בזמנם מה טבו,    שמענו שביניהם רבו    קר וחם לקראת דין יקרבו.    יקרבו אל דין,    יגידו כל ענין,    ענין משפט יקים,    ושניהם צדיקים.    רחב פיו הקיץ ויקרא,    מחרפה שם החרף נקרא,    יקרח ראש בקרח הנורא,    ויקרקר קירות לב בקרה.    יד עמל – למזונו נסתרה,    גם רגל לא תלך בשירה,    גם עוף השמים לא יירא.    יירא אז לאישים,    יחנו סביבות אשים;    אשים בם יחמו,    לולי זה נדמו.    החרף שמע זאת, פיו פצה,    נפש כל חי בקיץ קצה,    אך בך חם יראה החוצה;    אולם תוך הקרב קר נמצא,    לב יודעים ימיך לא רצה,    לא יאכלו מחקם המחצה,    יעלצו עד כי השמש יצא.    יצא אור יערוצו,    לצללים ירוצו,    ירוצו כגבורים,    אל מים הקרים.    מה תגביר עלי חרף מלים,    אנכי מכין המאכלים,    לך ושאל לנמלים ורחלים,    לי ציצים לי פרות לי עלים,    לי שושן לי כפר ואהלים,    ככלה עת שתעדה כלים,    ולאבל ימיך נמשלים.    נמשלים הארצות,    לשממות נחרצות,    נחרצות כזקנה,    אלמנה אביונה.    מה תאמר קיץ לפני אישים,    תאכילם פרות השרשים,    תוליד בם כל תחלואים קשים,    יאנקו בם נערים וישישים,    מאכלים נחמדים נבאשים,    וזבובי מות גם פרעשים,    גם אבות מבנים נפרשים.    נפרשים למקומות,    מהם למלחמות;    מלחמות בך יהיו,    ובימי ישליו.    אתן עז סוף דבר, לרופא    לשבורי לב, השם ליעפי    כח, רב סבל, פן תרפה    רוח איש, וכרגע יספה,    טוב ורע עתיד לבא, צופה,    ובעתו עשה הכל יפה,    ולדבר כל אלה שם לי פה.    פה יתהלל בשמו,    כי החסד עמו,    עמו אהיה תמים,    אשמח כל הימים.        "
4286,אלתר לוין,50,1,3,4,1,0,1,אלתר לוין,"   	 	 	     אם יש מגדל רם, גבוה,  אם יש דרור לו קל גפים ­­­ –  כך יש מגדל כי יהרס,  כך יש דרור לו כי יפלה!  לא הפסגה היא המבטח,  לא הכנף היא מצלת:  יש לך אהל אשר יקום,  יש לך זחל אשר יעצם!  חרות רבה, פסגה רמה,  יש כי הנה לרעתך –  דרורי, דרורי, צבי מגדלי,  אל נא, אל נא, כך תתגאה!             "
4841,יעקב לרנר,79,1,3,4,1,0,0,יעקב לרנר,"   	 	 	    מתוך שעמום /      ברק שחור טס על פני    וישקעני אל הנשיה.    עמק-עמק צללה נפשי    עד לתהומה התחתיה.        ובחלומי: כל הארץ    מלאה שרצים רבים,רבים:    צב וסרטן, זנב-לטאה,    עכבישים ועקרבים.        כל השקצים שבעולם,    מרבי-רגל, טמאי- זנבות,    זחלו, נגחו איש את אחיו,    איש את אחיו ערכו קרבות.        אלמה היתה המלחמה:    גברו, נפלו בה בשתיקה:    ועצומים הרוגיה:    מי בדריסה, מי בחניקה…        שוב ראיתי אגמי בצה    שם מעבר שדה-הקטל    ובבצה ירבץ תנין    עתיק-יומין, עובר-בטל.       ובאין מחריד יישן בטח…    אך לעתות בין ערבים    יש שיפער דלתות פיהו –    ישלח פהוק לשמים…       - - - - - - - - - - - - -   פראים היו מראות לילי    ויתפתלו עקלקלים.    ובבקר הקיצותי    וכחותי ככה דלים!        זחלו עבים כמתרשלים    ומראיהם – עשן חור:    קרום ערפל עטה יער,    כל העולם היה עור.       שרה ענן גם על כתלי    מחצתי הנזעמה:    וממסד עד הטפחות    דומם הרהר צל-השממה.       והשממית כמנהגה    נמה שנתה אין לה שחר…    אך בלבי המה מיתר:    קום עבור אל מעון אחר…     תר""ע       "
4739,מאיר הלוי לטריס,70,1,2,3,1,0,0,מאיר הלוי לטריס,"   	 	 	    1   שמה על עברי ים רחב הידים  ככתם פז יזהירו באור השמים  טירות קדמוניות לנוכח נצבו  ובשיא חסנם עדי עבים ירהבו.  משברי ים בינותם יגאו יגברו  בעד דלתי סלע ברעש יסערו  בן קצוי ארץ בשאון מפרדת ­–  והאהבה לא תחת לעולם עומדת.  כי יובל ונעמה לבותם נצמדו  ביתרי האהבה יחד נלכדו  בברית עולם באו ואין מה יודע  בסתר נשבעו ואלהים שמע.  נעמה מאד נאוה כשחר נשקפה  הוד והדר עדיה וחן מעלפה  יובל אביר אונים ויפה עינים  כביר כח לב ועז שבעתים;  אך איבת אבותם יום יום גברה  אז חבאו הנעימים ואהבה נסתרה.  שם על גג היכלה נעמה יושבת  בדד בוכיה מרת לב נעצבת  אל עבר לים בלי חשך נשקפת  אל אוהב רחוק וקרוב היא מרחפת.  אך בלב ים נתיבה מעינה נסתרה  אהה! אין אני שיט אין מעברה!  על פרץ המים גלי ים גאו –  אך עיני האהבה דרך מצאו.  היא בין נבכי עוני ביד מחזקת  אלי מרירי יום בגיל שוחקת  גם כל חיתו יער חמלה לא ידעו  תכו דומם לרגלה ולקולה ישמעו.  גם משאול תחתיה ארץ צלמות  שם יאחז טרפו עד עולם המות  כאשר יאמרו המושלים את מחמד עינים  העלתה האהבה אל ארץ החיים.2     גם בין נבכי ימים תורה נתיבה  עוז ואמץ בלב יובל הרהיבה  וכבוא השמש אל שמי ספירים  אז ירד לשחות במים אדירים  ופרש ידיו בתעצומות וחיל  בין משברי מים עזים וחשכת ליל.  עיניו נשואות אל אור השלהבת  אשר למאור העלו ידי הנעזבת  על ראש המגדל מגיע שמים  למען בחשך יהי לו לעינים.  ומתלאות דרכו וקצר רוח  בן זרועות אהבה או אז ינוח  שכר יקח לו אז שבעתים  חלף עמלו על משברי מים  עת חבוק ידים ונשיקות עדנים  שכחו כי אבותם ערו מדנים.  כה התענגו עד צאת הצפירה  ובני תענוגים משנתם העירה  אז עזב נאנח את תאות עינים  וילך אל ביתו על במתי המים.  חדש ימים בא ויצא אור שמש  והם יינקו ענג במחשך ואמש  ומלאכי יה ממעון שלום יצאו  ובמצליחי דרכם אלה קנאו.  כי מים גנובים למאד ימתקו  מוצאיהם מצאו גיל עדן יינקו,  אם יקטף פרי תאר בעברי פי-פחת  או גילה כי נגזלה בירכתי שחת  כגדל העמל וכגדל התלאה  כן תוסיף ענג כרגע נמצאה.  יום הולך יום בא ימי קיץ חלפו  עצי שדי סרו עדים יערות נחשפו  הנאהבים לא ראו ציץ נבל ופרח  כי יקרב הסתיו מבור שאון וקרח  כי יקצרו הימים עלזו גם ששו  כי באהבים לילה עוד יתעלסו  על רוב חסדו הודו לאל השמים  כי נתן בים דרך מסלה במים.  אל אהלו בא שמש בהדרת כל זהר  אור יקרות זרוע על שמי טהר  הנערה ממרום היכלה צופיה  כי ישקוט הים אך שאנן דומיה  ויעלוז לבבה לראות השמש  כי יסב ממלכתו למחשך ואמש.  ממעל מתחת אך ספיר לעינים  מתחת ים שקט ממעל שמים  גלי הים ידמו אין קול ודממה  אין נדד כנף אין רוח ברמה  ותשמח הנערה על שלות המים  ותען ותאמר בצוף שפתים:  ""מה-יפית ים אדיר נאדרי בכח!  אודך כי רחמתני תת לי מנוח!  שקר ענו בך כי גליך יכזבו  כי ישתקו כרגע ובקצף ירהבו  אך האדם כוזב אבן לב אבות  בך שלום וחמלה בך חסד נדבות  כי ראית בעניי ועלי חמלת  ובין זרועותי את דודי הובלת.""  ""אני בירכתי ביתי בדד דומיה  ישבתי קשת יום מכאב לב בוכיה  וחמדת האהבה עזה כמות  בלבבי עצורה כלפיד שלהבת;  אך את תביא דודי על רחבת ידיך  ותצוה “דומו!” אל שאון גליך.  נורא אתה מאד עת גליך יסערו  ועד גבהי שמים יהמו יחמרו;  אמנם נשף חשקנו טוב בעיניך  ובן חיל ידרוך על במותיך.""  חשכת הלילה את פני הים לטה  ערפל חתולתו אפל ועלטה  ותעל מרום להעלות שלהבת  והיא נשארה במרום נצבת.  אז – סופה תאתה בקול מהומה וזעם  התקדרו שמים ויהמה הרעם  מאורי אור ממעל כבו יועמו  ומשברי הים ברעש יזעמו;  מטרות עז שוטפים מרום שמים  כל מלוא תבל נדמה למבול מים  ברקים כחצים בחשכה יתהלכו  ומצולות תהום ידכאו יתהפכו  מאוצרות אל דוהו רוח וסערה  אף צררו בכנפיהם זעם וצרה  רעשה המצולה ותפער פיה  כשערי צלמות וכשאול תחתיה.  ""אויה, אויה לי! צעקה לא-רחמה!  הה! מות בסיר! בסיר מצולה שמה!  אם לפני כסא שדי באה תפלתי  ויקשב וישמע בחפזי תחנתי.  אויה לי! אם בא עתה אל מעמקי מים  לא ישוב לראות עוד ארץ ושמים  גם צי אדיר, ישחק לסופה וסערה,  לחוף ימים ישכון כי גדלה הצרה!""  ""אללי לי! הוא ירד אל זרם המים  ואם יעמדו לשטנו אמים רבותים  כי בלבבו לא יבוא מרך ורעד  ואם בלהות צלמות במצולה מבעד!  גם באלהים נשבע כי לא יעזבני  כי רק המות יפריד בינו וביני.  אוי לי! מדי דברי הוא בתהום רבה  ובקצף ורעש עליו נסבה  ים זעף פער פיו כקבר פתוח  לפני זעמו מי יעמוד? מתי ינוח?"" –  ""הה ים בגד! מלא תוך ורמיה!  זהרך היה מסוה למשכו בצדיה!  כראי מוצק היית אין קול ודממה  גלים שלום ינוחו אין סאון ברמה  עדי משכת דודי שלו אחריך  אז תתנפל עליו בחרון זעפך!  תרא כי אזלת יד ותשועה נסתרה  ותבהלהו בחרונך בגלים וסערה!""  וסערה וגלים בדברה יגברו  כתועפות הרים מים עזים יחמרו  כסיר על אש אבדון רתחה המצולה  בקול רעש ויליל שאון והמולה!  בין נקרות צורים הגלים ילחצו  כקול שדי בלכתו יגועשו יפרצו  על ראש המגדל הלהבה כבתה  אין אור זורח רק להב סופתה!  ותוסף ותתחנן: ""אלי הושיעה!  ממצוקות צלמות את דודי הוציאה!  וידם הסער עוד אפו לא יחר  ובשלמת אור מקדים עלה השחר  אחריו יאיר נתיב ממזרח שמש  ויגרש לפניו חיל שואה ואמש  גלים בקול דממה לאט לאט יתהלכו  על במתי דכים באין שאון ידרכו  כה נזלו מעדנות נדו גם נעו  ואל שפת הים – גוית אדם נשאו.  הנה בא! לא אחר לבוא הנער  לולא עצרוהו מות וסער.  ותכירהו רגע שמה בו עין  אז לא הורידה בכי, קול יליל אין,  על עפעפה צלמות והיא נעכרת  ובכאב לבה עלי עמדה נשארת;  רק בקרב לבבה ובנפשה כי מרה  קננו כל יגון כל עצב וצרה.  ותתנפל מעל המגדל לים בטוח  ושמלתה בנפלה מרחפת ברוח.  הנאהבים גם במותם הה! לא נפרדו  כי על משברי הים עוד יתלכדו  פניהם כבאור חיים הן עוד יצהלו  כי אל האהבה אשכר יובלו,  ונעים עדניה ראש שמחה ונחת  לא ישלול המות גם בירכתי שחת.         Nach Schiller’s Ballade: “Hero und Leander”.  ↩    ירמוז על המשל אשר הזכירו משוררי יון, כי נעים זמירות Orpheus במות אהובתו, ירד אחריה בקול כנורו חיים שאולה ויצילה מרדת שחת ותחי רוחה ותשב אתו אל ארץ החיים. ויצו עליו בכור המות לאמר: אל תבט אחריך לראות פניה בטרם תראו אור שמש. ולא יכול להתאפק מראות פניה ולא שמר את המצוה ויבט אחריו – ואיננה, כי שב המות לקחתה בזעם אפו.  ↩           "
1234,שאול טשרניחובסקי,16,1,3,4,1,0,1,שאול טשרניחובסקי,"   	 	 	     אתם מקדשי-לבנה בחדש  אני – שיר כהני-און  אשר לשמש (באם עוד יש –  אני והוא – זוג אחרון).  בתוככם אני חייתי,  ויום היה, וכאלו לי  נתפיסתם – כי לי שריתי –  שרתם שירי, ופעלי.  הבינותם תפוסים מקסם  לכם נכר ולא מתר  וגם באתם עם קטרת-בשם.  מי בקש? מי? שי מיתר!  אבל שמעו! דור בין-ערבים  אשר כבר בא, ואם בושש,  רב החצפה ושפל-ידים,  המתלהב וריק מאש.  גם הוא לכם: בלב ונפש!  ואם שלם לזמן המס  עליו הטל – אפר-העפש,  בעמקי עמקו – נגון ה“שס”.  נגון חור וקצוץ כנפים,  אשר בזאו ימים עצרו;  חלום נפחד של שנות-אלפים  בארבע אמות של חצרו.  אביב אביב משיר הצפע  עורו מכבר, ממיר אותו,  כלום רקמותיו (גונים בשפע)  שוב לא יביא לעטותו?  אשרי מאמין למראה-עין,  לניב מן השפה ולחוץ – – –  אינני מאמין עדין,  בברית לחצאים אקוץ.  נכרים, ואם אחים עוד אמש,  בינינו תהום, תהום שבתהום!  אשר בין שמש ובין שמש,  עד כדי לבכות, עד כדי לנהום!  וקל בעיניכם שירנו,  וזר לכם זר-ששוננו  וגם לצחוק… היבין לב  גוזל-העיט עטלף?       תל-אביב 1934       "
2734,שלמה אבן גבירול,40,1,1,1,1,0,0,שלמה אבן גבירול,"   	 	 	    שכני בתי­‑חמר / ר'        שכני בתי­‑חמר / למה תשאו עין?    ומותר האדם / מן‑הבהמה אין!        לנו יש לדעת / כי אנחנו תולעת:    לגב חמר גבינו ‑ / ואיך יגבה לבנו?        מה יתרון לגבר? / ואחריתו לקבר,    וזה יהיה לו חלף, / לו חי שנים אלף.      הלא אם ילך מרי, / יבלע בחמת‑קרי,    וישרף בלהב ‑ / ולא יועיל הזהב.        האדם הנכאה, / פקח עיניך וראה    מאין בואך / ואנה מוצאך.       קצך, עני ואביון, / נמשל כמו קיקיון    שבן‑לילה היה / ועד בקר לא חיה.        טוב שלא נוצרת / ועמל לא קצרת,    ואיכה גדולות תבקש ‑ / ואתה בתוך המוקש!       נופל את מרחם / ותפשע על פת לחם,    ואם תתמהמה רגע ‑ / אזי תמצא כל‑נגע.        בשרך כאור זרוח / בעוד יש‑בו הרוח,    ועת תצא הנפש ‑ / נשאר טיט ורפש.        ראה כי אין בידך / מאומה מכבודך,    לזרים חילך יוקם, / ואתה תלך ריקם.        בכל זאת לא חשבת, / לתאוה הקשבת,    ואם לא טוב ראשיתה ‑ / מה תעשה באחריתה?       יעזב רשע דרכו / וישב לפני מלכו,    אולי צור יעתר / ומחרונו יסתר.        יהירים, התקוששו, / וזכרו והתאששו,    שאו לב וכפים / אל אל בשמים!        הה על‑חטאתינו / ואוי על נפשותינו,    כי רוח רעינו / וגם כצאן תעינו!        ומה‑נבקש ומה‑נדרש / ועונות עברו ראש,    מאד רבו עונינו ‑ / ואיך נשא פנינו?        דלה עמך משחת, / מושל רום ותחת,    ואם הקשינו ערף / ידיך אל­‑תרף.        הפק חמלתך / לעם דופקי דלתך,    כי אתה אדנינו, / ועליך עינינו!        "
1334,דוד פרישמן,22,1,3,4,1,0,0,דוד פרישמן,"   	 	 	     פתים פתים נופלות. זורע אינו-נראה  נושא משך זרע ומשליך צרורות גסים  ונזרעה הארץ שלג. כל-ניר וחריץ מתכסים  בשכבת קרח עכור, אשר גבה לו ויראה;  ותלתלי-כפור ארכים יורדים מן-הגגות  וספי החלונות, כתלתלי המתאבל  למת שלא יתגלח. האויר בחוץ מסתבל  והיה כעופרת, ועולה אד מפלגות.  נשמת-רוח יוצאת מפי, ועד-ארגיעה  תקרש על-פי שפמי וקפאה עד לנגיעה.  איזה צפור נשכח, כמעט שנודד כנף,  מצפצף מר במרום, מאביר נץ ויורד  וחוצה ים הקרוש ורועד עוד וטורד –  וצנח ארצה פתאם ונפל מת על-פניו.  השמש מת. האור הועב, הועם סביב –  ההיה פעם אביב?      הוי אלי! ההיה? ההיה פעם אביב?  האפשר הדבר? הבאיזה מן-הזמנים  היו ימים טובים ופרחו גם שושנים  וזרח אור מתוק וחם וטוב וחביב?  האפשר הדבר? הבאמת היו ימים  ובלב היה קיץ וחיים בתוך הנשמה,  וקיץ על הארץ וחיים על-האדמה,  וריח בתוך הגנים ומר וצרי ובשמים?      קרח נורא סביב. השמש מת במרום  ומתה בלב התקוה. הוי מרא די-כלא!  על-פני האדמה כלה פרושה האצטלא –  שמלת-מות זאת – מצפון עד-הדרום,  ממזרח עד-המערב. היקום מסביב קפא.  מפי מתמלט רוח וקרש עד-ארגיעה  והגליד על-פי שפמי עד לכדי נגיעה,  ומתה גם המלה בעודה על-השפה.      היהיה עוד אביב? הבאיזה מן-הזמנים  יבא עוד יום והאיר השמש וזרח?  היחדל ערפל זה ושב עוד פעם ופרח  עולם זה והיו חיים עוד רעננים?  האפשר כי יום יבא וחיו העצמות?  האפשר כי תחיינה ותפרחנה עוד הנשמות?        "
5949,יהודה קרני,332,1,3,4,1,0,1,יהודה קרני,"   	 	 	     שבעה דקלים גבוהים  על שרש ואמיר  יצאו באין רואים  מגן קבוץ לעיר.    מתי הלכו משם?  כיצד הגיעו כאן?  פתאם כל שבעתם  שתולים בעיר, בגן.    וכל עובר ושב  להם עיניו ירים;  יהיה מהם לולב  וגם אשכול תמרים.        "
702,אברהם שטרן,10,1,4,4,1,0,1,אברהם שטרן,"   	 	 	    ידע נגן וגבור חיל ואיש מלחמה…  שמואל א', ט""ו, יח  Εἰμί δ’ἐγώ θεράπων μέν Ἐνυαλίσο ἄνακτα  Κ καὶ Μουσέων ἐρατὸν δῶρον ἐπιστάμενος  Αrchilochus  הנני נושא-כליו של אניאליוס המלך;  שי אהוב לי נתנו מוזות: ידעתי נגן.  ארכילוכוס     כן, גם אני חיל ומשורר!  היום אכתב בעט - מחר אכתב בחרב;  היום אכתב בדיו – מחר אכתב בדם;  היום- על הניר, מחר – על גו אדם;  שמים נתנו הספר והחרב.  גורל חרץ: חיל ומשורר.  נורא-הוד ושגיא שיר משורר:  בשחור אודי-בתים, בלבן להב-חרב,  בזהב להבת-אש, בארגמן-הדם,  בכחל-כוכבים נרקם חזון אדם,  אשר מחר לחרותו ילחם - וערב  קרב במחנה שיר משורר.  אכזר ומר הקרב האחרון,  על סף מדבר-ברזל, אשר שמיו עופרת!  כאב פולח לב כחרב האויב,  נופל שדוד חיל לפת-פדות רעב,  ומדמדם בדם בתהום-יאוש קודרת:  ממלכת-ישמעאל פה בציון!  שמע קולי ראשון ואחרון!  נטה שמי-זהב על ישימון-עופרת,  קרע רתוק-עבדות, רחץ בדם-אויב  ולחם-הפדות פרס לכל רעב.  שים כתר המלכות בראש קריה קודרת,  אדון ירושלים וציון!       פירנצה, ז' בתמוז, תרצ""ד       "
2393,שמואל הנגיד,32,1,1,1,1,0,0,שמואל הנגיד,   	 	 	    גומל חסדים / ר'    גומל חסדים יש וחסדו יכפל אם    לא שח במפעליו לאישים ולא מלל    בהם ואם גלם לאישים אזי ימחה    חסדו ומי ימחה חסדים כמתהלל.          
3551,אברהם אבן עזרא,46,1,1,1,1,0,0,אברהם אבן עזרא,"   	 	[אל יי נפשי אשא] 	     אל יי נפשי אשא    כי פלאות עמי עשה.        בי אדוני, שמעה שיחי,    כי בידך אפקיד רוחי,    ובך שמתי מבטחי –    בך אלהי נפשי חסה.        רחמני, אלי אלי!    יערב לך תמיד קולי    נא, והפק את משאלי –    כי ימינך חיל עושה.        מה שנותי, או מה חלדי?    מה פשעי, או מה חסדי?    הן חטאי תמיד נגדי    ועוני ראשי כסה!        קום, פדה נא את עבדך,    אל, ואליו הט חסדך.    גר ותושב הוא נגדך –    רחמהו, עליו חוסה!        ממרומים הט אזנך,    ושמע נא קול צאנך,    חוס ואל תסתר פניך –    כי נתתם בוז ומשסה.        אל, חמל על נחלתך,    ואסף צאן מרעיתך,    והשיבם אל ביתך    עוד, ולא תשאר פרסה.        לעשוקים תן רחמיך    כבוד בשומם לשמך,    חן ורחם על עמך,    אל, ואור פניך נסה!             "
3998,אברהם אבן עזרא,46,1,1,1,1,0,0,אברהם אבן עזרא,"   	 	 	    לר׳ יוסף בן עמראן       לשוני בחרי מבחר לשונות,    וכי הראך לדבר אך נכונות,    ונכתב מכתב השיר בספר,    וטוב זכר גביר הוד על נגינות,    לעדן לך ומשם קח לך עץ,    כתוב עליו ליוסף עץ תבונות,    חדל לך מפני דעתו ותחיה,    ולא תמות, אבל ימית יגונות;    שמח השר ביראת אל ואימה,    לך היו במתנה נתונות,    ברית אל נאמנת לך לעולם,    שכן ארץ בטוב ורעה אמונות.        "
1280,לורד ביירון,18,1,2,3,1,0,0,לורד ביירון,"   	 	 	     אם אמת הדבר  עוד בין הרוחות האהבה שוכנת,  כי אין שם אסון, אין דמעות עינים,  אין לב מתעצב, נפש מתאוננת –  אז שלום לכם, עולמות אין חקר.  וברוך באך, רגע המות,  עת מאור נצח מיפעת הבקר  ינוס ליל עמל, תפוג כל עצבת.      אמת הדבר! ומה-טוב חלקנו!  תקוה זאת תסיר מלבנו אבל  בעמד על ירכתי בור שחת רגלנו  ושנותינו נראה גזו כהבל.  כל יורדי בור! זכרו זאת התאששו;  שם, במקום כל הרוחות יתאחדו,  שם אין עוד איבה, הלבבות נצמדו  קרבו לפני אדני ויקדשו.        "
5380,דוד פוגל,206,1,3,4,1,0,0,דוד פוגל,"   	 	 	     בין ערבים  תשחה נפשי בתכלת הרקיע  כעננה קלה, צחורה,  מול השקיעה –  ואת תראיה.      אחר יגע אדם קל  שוליה הפרועים, החרדים –  ואת תעצבי.      וכי יצאו הכוכבים  כבר תעמד שלוה, כהה,  על גג ביתך,  ואת תבכי חרש.      רוח לא תרעד.     וינה, 6.9.1916       "
3062,שלמה אבן גבירול,40,1,1,1,1,0,0,שלמה אבן גבירול,"   	 	 	    ולו בתהלה       יגון חשק ואהבת הנעורים / עזבוני בלי לב ביצורים    ועיני נפתחו מאין שנתם / לדלתי האהבים הסגורים    ושם אל כוכביו עמי, כאלו / אני רועה והמה העדרים    ונסני כאברם המנסה / באמרו: קום ספר שאין ספורים    ראות אלה וכאלה, ידידי, / יביאוני ברעה לקברים    צררוני, הציקוני יגונים / ואך שבע צרפוני בכורים    והיום, שת שפתיו צוף לחכי, / הלא נהפך והיה ממרורים    וחצי הזמן - שירי, ואלו / אהבני - עשיתים לו כתרים    והם הגות בפי כל החכמים / ובלשון כל מתי מוסר שמורים    וראשם יהיה שמור לעולם / ויפדה בכל שוטנים וערים    אשר בחר בשם טוב משמנים / וטוב מכל בדלחים ודרים    אשר נתן לכתר המלכים / ולעטרת, ונזר מנזרים    מבלה שוטני שרית ישורון / והמתיעצים אינם אזורים    ולו מרו ולא אבו שמע / למועצותיו - אכלם ככפירים    הלא יחפזו מגערתו / וגם יבהלו זדים ארורים    אדום ובני צפו צופים לדעתו / וקדר שוחחים אליו וקודרים    יליד משרה ובן יתרה, ואמון / בחיקי הסגנים הגבירים    נדיב רוח, אשר צוה ענניו / לבל יהיו לעולמים עצורים    רצוץ מתן ומזהיר כל לתתן / לכל שואל, ואם אינם זהירים    ודיני אל וחקותיו ודתיו / עלי פיהו ערוכים גם שמורים    אשר המה כתובים על לבבו / ובין עיניו לטוטפות קשורים    אשר ניביו יקודים עת יניבם / ואינם אש אבל כאש בעורים    אשר לבש כמו שרין צדקה / ושם כל משפטי עמו ישרים    אשר אם נע שפתיו קט לדבר - / לאט, מתוך שפתיו קח דברים    כפיר יציל טרפת עם ישורון / וידק בחמתו הכפירים    וכל אובד וכל נדח מבקש / וחובש בחסדיו השבורים    ומסיר מעליהם שן בהמות / וחיות עם חמת זוחלי עפרים    ומה אגיד בתורו המעלה / ומה אמר - ורעיוני קצרים    בשכנו מעלות שמש, והאל / הביאו מלפנים בחדרים    ואולם מפלאי השיר יעירון / מזמותי ונוקצים וערים    לקבץ מגדודיו הפזורים / ומהשיר לגלות הסתרים    והשיר גדלני מנעורי / כמו אב ואני לו בן בכורים    וקרן עור פני שירי, כאלו / עליהם מתהלתך אפרים    ואליו יחלו כל המשוררים / ופיהם פערו לטל פעורים    אשר לנו בנפשותם אריות / והשכימו לפניו כשורים    וממשרה ומכבוד קנויים / וללעג ולחרפה מכורים    אחי מוסר, מעט קט כתרו לי / עדי ינערו מני נעורים    ותראו שיר יבהל רעיונים / אשר בתיו ממלאים בדרים    בזהב וחרוזי הבדלח / במדברים וענינים יקרים    ישימוני בעין אנשי זמני / כמו אריה בעיני השורים.        "
6336,שמעון גינצבורג,344,1,3,4,1,0,0,שמעון גינצבורג,"   	 	 	       במותי קברוני בגיא…    למרגלות־יער, בשפוע־הגבעה;    ובאה כנף־רננים והתאבלה עלי,    וישבה שם כל ימי אבל ה“שבעה”.    אחר — לה תעוף לעד,    והשאירה את קברי ביגונו ערירי…    ואני דם אברכה, ובלא תנופת־יד:    שלום היי, היי שלום, בת־שירי! —    והיה יגוני, יגון    הבנת־הכל, לששון־בציר חרישי,    כאזוב חרישי: ונגר ששון־    הבציר וחטא השדמות למשעי —    כשרף זך, שעינו כעין    הבדלח, — וקדשן לחיי־אלמות;    והשתרעו לפני השדמות ההן    ביפי־עד לא־יבל של ירקרק־עצבת…    ולפני העולם כמאז    יצחק באורות וצללים על דשאיו;    יעטר לראשו יום־יום שמש־פז —    והזה לערב הדם עלי קלעיו…    לא נראה לעין אדם חי,    בקברי אברך העולם בדממה;    ומראה הירקרק הבהיר לגיא    לא ישבע לעד חור־עין אוהב־אדמה…   נאות י’פרנסונוויל, אבגוסט 1914.       "
6888,פניה ברגשטיין,426,0,4,4,1,0,0,פניה ברגשטיין,"   	 	 	         על צואר הכבשה  פעמון מצלצל,  בשדה כל־כך חם,  לא מים, לא צל.      על צואר הכבשה  מצלצל פעמון.  הכבשה תעתה  וגועה ביגון      מ־מה עזבתם אותי,  אן הלכתם כלכם?  איפה כל הכבשים,  העזים, איכן?      כה הלכה, תעתה  לרגלי המדרון,  ובודד ועצוב  הצטלצל פעמון.            "
3017,שלמה אבן גבירול,40,1,1,1,1,0,0,שלמה אבן גבירול,   	 	 	       זכר אחי בעת שבתי בשמחה / ואם פרץ עלי ראשי כשפחה    וסנהדרי גדולה מלפני / ועיר אסתר לפנינו פתוחה    ודוד שאול לפנינו ביפיו / ומפיו בן־אבינעם זרוחה    וקם יתרו לאב בלק זבחו / וצעק בן־אמתי מזביחה.        
3068,שלמה אבן גבירול,40,1,1,1,1,0,0,שלמה אבן גבירול,"   	 	 	     התלעג לאנוש יחיד בדורות / ותבזה איש אשר לבש יקרות    אשר התם והישר לבושו / ובחר באמונה מבחורות    אשר לבו כחול יכבד ביום בוז / ויום שאון ויום עברה וצרות    ארזים לא עממוהו וכפיו, / ככל אנשי יקר ושם, נעורות    בלבו נפלאות חכמה ומוסר / והדעות בנפשו הם סתורות    לך אמר, לאיש שפתי מחתה / אשר הבל ורוח בם צרורות    שמע מלי והטה אזנך לי / וקום וברח ועברה העברות    בטרם לא אשימך כעברה / בציר יכאיב לבבך כמצרות    ותחיל בחמת חצי אמרי / כמבכירה עצורה בנעורות    ואם הנה אני ימי מעוטים / ושש עשרה שנותי בם ספורות -    דעה כי גדלו עבים נתיבי / ובל אחז, אבל כי במקרות    והנה בם יברך כל חכם לב / וכל נפש תבקש הבצורות    ולי שיר שיפוצץ צור בעזו / ויוציא מסלעים היאורות    ודלתי התבונה נפתחו לי / והם על כל בני עמי סגורות    ולי דרך מסקל בשחקים / וגם לי מחנה עם המאורות    אבל עורה לך ישן ונרדם / ונפש מנפשות השבורות    בלי דעת, בלי שכל, אבל כי / לחרפה תוך גויתם אסורות    ואם על חכך מר הדבש - קום / אכל ושתה לשבעה ממרורות    והעור יסגר בחשכה / למען מאסו עיניו באורות    ותלך כאבל אם וחפוי ראש / ויוסר מעלי ראשך עטרות    קרא שירי ואל תדאג למען / חרפות בו בך יהיו קשורות    למען כי אני אשוב ואשכח / נטר איבה ואקשיב העתרות    ולי מרפא לכל מכה אנושה / ומדברי צרי על כל מזורות    אבל כי על מנת תשוב, וכל יום / תלחך מנעלי העפרות    וכן אשוב אני אז לך ויהיו / אמרי הנעימים לך עטרות    ואשים מעלותיך גבוהות / עלי שרים, ויהיו בם יתרות    ושרי האלפים יכרעו לך / והמאות ושרי העשרות    ואמרותי אשר עתה חקקתים / יהו בלשון מתי מוסר זכורות    ובידיהם יהו להם שבטים / ליסר הפתאים בם לדורות    וחברתי בך אלה ליסר / לבב נמהר באלה ההדורות    לעת תבוא במלחמות תשנס / חלציך ותחגר עז חגורות    ועוד אשיר לבד אלה בשמך / ואשלח אל קצה תבל אחרות    ואם בלבבך שמץ תבונה / הלא תדע יקר שרים ושרות    ואם אתה חסר שכל ובינה / ודעות מלבבך עדורות -    בעיני כל אנוש ישכיל ויבין / אני פטור ושירותי פטורות.        "
6900,פניה ברגשטיין,426,0,4,4,1,0,0,פניה ברגשטיין,"   	 	 	     קמקום לי פעוט וירק,  וספלים עם ציור של חן,  עם אזנים דקות־דקיקות,  ירקות אף הן.      בא אחי ושבר לי ספל,  אחותי לי שברה השני,  השלישי נפץ החתול,  הרביעי… שברתי אני.      אז אחי לי הבטיח ספל,  אחותי לי הבטיחה שני.  החתול דבר לא הבטיח.  ושתקנו, קמקום ואני.      שב אחי ואמר: “אין כאלה!”  חפשה אחותי לשוא.  החתול הסתלק לו חרש,  ואמר לקמקום: “מה עכשו?”      חיך הקמקום אין־אמר  וקרב בלאט אל האש,  והמו וענו בו המים  בזמר רונן ורוגש.      ועלו האדים בשפע  ותמרו עגלים וקלים.  וירדו אל שלחן לפתע  בדיוק ארבעה ספלים.      ארבעה ספלים, כקדם,  עם ציור ירקרק של חן.  ואזנים דקות כאלה  ירקות, ירקות אף הן!        "
2793,שלמה אבן גבירול,40,1,1,1,1,0,0,שלמה אבן גבירול,"   	 	 	     אני האיש אשר שנס אזורו    ולא ירף עדי יקום אסרו,    אשר נבהל לבבו מלבבו    ונפשו מאסה לשכן בשרו,    ובחר בתבונה מנעוריו-    ואם כור הזמן שבע בחרו    ויהרס כל-אשר יבנה, ויתש    אשר יטע, ויפרץ את-גדרו.    וגש-לולי אשר תיקד תלאה    וילד מבנות ימים סגרו-    לקצוי מעלות חכמה ומוסר    ומוסד אוצרות שכל-חקרו,    ודע כי לא יגלה עד יכלה    צפוני תעלומות איש שארו.    וקניתי תמול שמץ תבונה-    והשכים הזמן לדרש מחירו.    ועודי-ארכבה לדרש תבונה,    ואם לא יחבש היום חמורו    ולא יחלש לבבי מזמני    אבל יקים אסרו, בל הפרו,    ויגרתי, מידעי, אשר בא    ולא יבוא לאיש בלתי מגורו.    בעת לוני, והשחק נקי –כף,    והסהר טהר-לבב וברו    נהגני עלי-ארחי תבונות    והורני באור נהג והרו­.    וחמלתי, בפחדי מתלאות,    עלי אורו כאב על בן-בכורו.    ורוח שלחה בו מפרשי עב    ופרש על פני סהר אפרו,    כאלו אותה זרם גשמים    ותשען לעב עד כי תקרו.    ושחק העטה קדרות, וסהר    כאלו מת, והענן קברו,    ובכו אחריו עבי שחקים    בכות, כבכות אדום על בן-בעורו,    ולבש לילה שריון אפלה    ורעם בחנית ברק דקרו.    והברק עלי שחק מעופף    כאלו הוא משחק על דברו,    אשר פרש כנפיו כעטלף    ועפו עורבי חשך בשורו.    וסגר מחשבותי אל, וחפץ    לבבי משני פנים אסרו,    ואסר בעבות חשך לבבי-    והתעורר כגבור ממצורו.    ובל אוחיל, ידידי, ואקוה    לאור סהר, אשון חשך המירו.    כאלו קנאו עבים לנפשי,    ועל כן מנעו מני מאורו.    ואשקיף עת יגל פניו, ואגיל    כגיל עבד אשר אדון זכרו.    בהלחם אנוש יכת חניתו,    ועת ירוץ אזי ימעד אשורו-    וכן איש ידבקו אותו תלאות,    ולו ישים בבית נגה דבירו.          "
5757,רבינדראנאת טאגור,262,1,3,4,1,0,0,רבינדראנאת טאגור,"   	 	 	         אמי, דמי נא בלבך כי נוסעים אנחנו בדרך ואנחנו עברים בארץ נכריה רבת רעות ונוראות  ואת נשאת באפריון ואני רוכב על־ידך על־סוס אדם.  והערב הנה־בא והשמש יורד. מדבר יורדיגהי רבץ לפנינו מתעלף וחור כלו. כל־הארץ שוממה ושכולה.  ואת מפחדת בלבך וחושבת: “לא ידעתי לאן־זה באנו”.  ואני אומר אליך: “אמי, אל־תראי”.      ניר השדה סמר מטרפי דשא שנונים, וממעל־לו ישטוף נתיב צר ומלא גבננים.  כל־בהמה לא תראה על־פני המרעה; נאסף המקנה אל־מכלאותיו בכפרים.  והחשכה הולכת הלך וגבר, הלך והנטש על־פני האדמה ועל־פני השמים, ואין אנחנו יודעים להגיד לאן אנחנו הולכים.  פתאם את קוראת לי ושאלת בקול דממה דקה: “מה האור הזה אשר־נראה על־שפת החוף?”      ברגע הזה וקול צעקה אימה ישמע ותמונות באות ועולות עלינו.  ואת רובצת באפריונך תחתך וקוראת הלוך וקרא בשמות אלהיך אשר בתפלותיך.  והאנשים הנושאים אותך מתחבאים מחרדת פחד בסבך האטד.  ואני מצעק אליך: “אל־תראי, אמי, הלא אנכי עמך!”      בידיהם מקלות ארכים ושערותיהם מעופפות ברוח פרע סביב לראשם, ככה יקרבו לבוא, הלוך וקרוב, הלוך וקרוב.  ואני צועק: “השמרו לכם מגשת, נבלים! עוד פשע אחד ואתם בני־מות כלכם!”  והם ממליטים שנית קול זועה נוראה ומגיחים עלינו בסערה.  ואת תופשת בידי ומדברת: “בשם אלהים, נערי חמודי, נטה מפניהם ועבר!”  ואני אומר: “אמי, רק חכי מעט וראית”.      אז אכה בדרבן ובסוס לבעבור ירוץ מרוצת משגע וחרבי ומגני משתקשקים איש אל־רעהו.  והמלחמה נטושה בנוראותיה, אמי, אשר תחלוף רעדה את־כל־בשרך לו תביטי אותה מתוך אפריונך.  ורבים מהם נסים ומספר רב מכה לשבבים.  ואני יודע כי בעת ההיא, בשבתך תחתיך לבדד, חשב חשבת בלבך: רק אין־זה כי־אם מת נערך.    אך הנה אנכי בא לפניך חמוץ בגדים מדם ואומר: “אמי, ראי הנה עברה המלחמה”.  ואת יוצאת אלי ונושקת לי וחובקת אותי אל־לבך ומדברת אל־נפשך:  “לא ידעתי את אשר־הייתי עושה לולא נערי זה הלך עמי לשלחני”.      הן אלפי דברים אין מועיל בהם יקרו אותנו יום־יום – למה יפלא מאשר כזה להיות באחד הימים לדבר אמת גם־הוא?  כי־אז היה כאחד מספרי הנפלאות הכתובים על־ספר.  ואחי אמר יאמר: “היתכן אשר יהיה כזה? ואני חשבתי תמיד כי זרות ורחוקות מאד כאלה!”  ואנשי כפרנו אמר יאמרו: “האם לא חסד הוא מעם אלהים כי היה הנער עם־אמו?”              "
2361,שמואל הנגיד,32,1,1,1,1,0,0,שמואל הנגיד,   	 	 	     ואומר היש מי לא ייחל אדם    עניתיו אשר יחל אלהי אדם    ומי [מת] ובו רוח וחלל משלך    בחוצות ולו נפש עניתיו נרדם.        
6438,יצחק מירקין,379,1,3,4,1,0,1,יצחק מירקין,"   	 	 	     שבעה מדורי גהינם    על־בלי דבר רק לחנם?!    לא לחנם, לא לשוא,    כי נואלת,    כי הסכלת,    כי הלכת רק בדרך טוב.        "
4875,יעקב לרנר,79,1,3,4,1,0,0,יעקב לרנר,"   	 	 	    פתיחה   מחשרת ערפל בה נגנז עברי,  כבת-קול עמומה מארץ נכריה,  אט יוצא ועולה זכרונו של כפרי,  קן נשכח ונאלם ביערי נשיה.  וסמלים ואדם שסחפום עדנים,  וימים מחרישים כעדר הצללים,  יגיחו מאפל מטשטשי פנים  וכאלמים וחרשים לא ישחקו: שלום!  הה! דלה ודמומה יריעת אביבי:  לא הושר על ערשי על גדיה ושקדים;  לא טפחו, לא שדלו, לא שמחו אל ניבי –  לבדד פרפרתי פרפורי החרדים.  אם שכולה מצאתי בעצם אנחתה,  שהשה מכאובה שחוק רצון לנצח;  אב קודר מיגון ולקוי פרנסה  וצדוק-דין מחשה בקמטיו על מצח…  ושבה, דמות-מות, שרעד סנטרה,  מתלבטה ומשיחה עם עצמה בפנה;  ויש – באשמרת הלילה נעורה  ותצנע לבש התכריכים הכינה.  את דמדום ביתנו קול נער לא חיה  הילדה הזעירה, מחלפה לה צנומה,  מצניעה לשבת כיונת דומיה  מעוטת מיץ חיים ויבשה-עגומה.  הבכירה בחריצות רגוזה עוסקת:  מוזגת ל“גוים” משורות שרף-יין  מטליאה ומנקה אף כירה מסקת –  ואוי למפגיעה – לא יאמין בחיין!…  אח היה – עוד אזכר מגפיו המאוסים…  כל שמות הפלחים לו היו נהירים –  וידע אך תנומות ואכל בלבוסים  וערך למינים את זיפי-החזירים.  ומלמדי יגעני בעברית “אץ קוצץ”  ומהפך ופשטא הרנינו ילדותי.  וכצאתי החוצה – כל שקץ התלוצץ  מגדילי, פאותי וסרח-כנף-סותי…  ובכל זאת חרדתי בששון לקראתך,  עדת צללי עבר וסמלי השתיקה:  גל צנת-מרחקים אל קרבי ימסך –  ונפלה זה אבן-השעמום המעיקה.  ואי מזה עצב של תפלת דומיה  יגנב אל נפשי כחמלה עגומה;  יזככה, ירככה, ירנינה, ידמיעה,  ואת מכאוב געגועי ידובב מתנומה…     *       בקצוי פולסיה הקדומה,  ממלכת ישישי היערים  בפנה זעופה וזנוחה,  בין “גוים”-פלחים זעומים –  את שחר ילדותי האבדתי.  שם שחחו לארץ אהלים,  אבודים האחד מחברו  ושזופי סגרירים ושמש,  ויבכו לעתות בסתוים  ויחיכו נכלמים בקיץ  ודומם בחרף יעגמו.  על סביבם ישתרע המישור,  הגזור ברשת מצרים  לשדות משבצי ערוגות;  ולאפסיו – מסגרת האחים  השקויים ושטופי-הגמא  שתכו לרגלי היער.  ויש אשר פרצו אל גבוליו  ויהיו לרחבי ערבות  משתאות, נרדמות וחולמות.  ויובל מי-מנוחות עקלקל  וחבוי בחרולי שני חופיו  כעולל ביצוע-חתוליו  שם יזרם, לא נודע מהיכן  בהגה אין פוסק ושאנן,  כזוכר נשכחות מבראשית  וכרוקם אגדה לנפשו, –  ויאבד בין סבכי ערבות  במקום העלוקות תדגינה  ובנות הצפרדע הדשנות  תפצחנה שיר-בדילן בשקידה  לשמיע בחלל כל המישור  – – – – – – – –        "
737,משה אבן עזרא,11,1,1,1,1,0,0,משה אבן עזרא,"   	 	 	     רוח ששוני   /   וחן מנעמיו    הפיחי גני    /   יזלו בשמיו!      מהר מורי   /  וגבעת הלבונה    צפון, עורי,   /  ובואי תימנה!    אולי עפרי   /   ירד אל גנה    לאכל פריי   /  וללקט שושנה    וכימי עלומיו   /   יחדשו ימיו:        שאלו וראו  /   בעלי אמרים    וחפשו וקראו  /  צפוני סתרים    אולי תמצאו   /  לחליי מזורים    ולדודי תשאו   /  שלום אשת נעורים -    ויעיר רחמיו    /  להפיק את שלומיו:        הצבי, אלי  /    כמאז שובה    ועדי כלי   /   עלי השיבה    ונרי גילי    /   לפני היטיבה    וקומם אהלי  /   ואת יריבי ריבה    ובן מטו פעמיו  /   ומחץ מתני קמיו!        חזקו דברי   /   בן-אמתו עליו    ויום יום יכרה  /  שחת לרגליו    ומדון יגרה   /  וריב יגיש אליו    וענף ראש פרה  /  ישים מאכליו    ושרש רתמיו   /   יתן מטעמיו!          "
869,משה אבן עזרא,11,1,1,1,1,0,0,משה אבן עזרא,"   	 	 	    סימן: מש[ה]   מרומם אל /  בישראל! –  /   בצדקה שמו נקדש    ויתעלה  /  בעם אלה,   /  שנת רצון כי תחדש, –    שנת חיים  / שנת פדיום   /   לבנין בית המקדש    ישתבח  /  ויתפאר   /    ויתגדל ויתקדש!        מלך באימה / תמים חכמה,   / והכניע כל מולך    ולגבולו  /  בבית זבולו  /   השב עם דל וחלך    וברננים  /  עלי מנים   /   אל בית אדני נלך    בשופרות /  ובחצוצרות   /  נריע לפני המלך    בקול המון /  בתוך ארמון  /   ונכד אדמון ידש:        שלח ישע  / לעם נושע  /   בעת תקרא שנת רצון    ואז אשמח /  בבוא צמח   /  לשמח שאר הצאן    ונגאלים /   יהו עולים   /  לבית פנימי והחיצון    ובמועדים /  יהו חדים    /  לעת הקץ והקיצון    והחדש  /  בהתחדש  /    לקרא: מקדש מקדש    ישתבח  /  ויתפאר   /    ויתגדל ויתקדש!           "
4893,יצחק אבן גיאת,81,1,1,1,1,0,0,יצחק אבן גיאת,"   	 	 	     יקרו להלל, / יה, מהלליך    ואין מי ימלל / עז מפעליך    ויחו יום וליל / מפלאות שכלך –    כי את מחולל / כל בניב מליך.    רבות עשית / בעצם גדלך,    אדני אלהי, אין ערך אליך!        צופה לכל – אך / בעין אין צופה,    ופועל בלי יד / ומדבר ואין פה,    וחי לא כחיי / אנוש למחר נספה,    ומאז נודע / בשם מוחץ ורופא,    ועושה טוב ורע – / אך שניהם יפה,    ונצפה בשכל / ולא בעין צופה –    כי מפעליך / יעידון עליך.        חכם בחכמה / נפלאת נפלאת    ודעת פליאה / מני נפלית    ומבוא במחקר / חכמים נעלית.    מי זה ימלא / אשר לא מלאת    ויחל ויכלה / אשר לא כלית?    נכסה – ואולם / בפלאך נגלית,    ורם באין מקום / ועולם מלאת,    אתה תסבלהו – / והוא לא יסבלך!        קדוש מקרא / ומשרתיו קדושים,    טהורי עצם / כעצם תרשישים,    פליאי צורה / ולא תבנית אישים,    לבלתי שלט-בם / יסוד חמשה רגשים    ומחנות נפרשים / לארבעת ראשים    להלל נגשים / לקדש הקדשים    ויהיו מקדישים / בתוך היכלך.             "
1292,לורד ביירון,18,1,2,3,1,0,0,לורד ביירון,"   	 	 	         רוחי ישוף חשך – מהר כונן נבלך!    רק אל-קולו אקשיבה, אזין כי יריע,    מיתריו חיש קל הניע באצבעותיך    והמית המון גליהם אל-אזני השמיע!    אם אל-לבי זה עוד זיק תקוה יופיע    אזי קסם זמרתו ישובב נפש דאבת,    במקור עיני דמעה אחת אם-עוד תשקיע    תזל חוצה – ובראשי אל-תצרב צרבת.    אפס קול סאן בילל ראשנה השמיעני    ובצהלת קול ששון אל-נא תריע רע;    אחת אבקש מנגן: בבכי תדלף עיני,    עין אם לא תבך – לבי כנאד יבקע!    אם זה-כבר ירוה מררות, לענה שבע    ממכאביו כי-עצמו לא ידע מנוח –    הן עתה יחוש כל-רע וכמו גוע,    פתע ישבר, או בזמרה יחליף כח!        "
4995,חנה סנש,105,0,4,4,1,0,0,חנה סנש,"   	 	 	     אלי, שלא יגמר לעולם  החול והים,  רשרוש של המים,  ברק השמים,  תפלת האדם.       קיסריה, 24.11.1942       "
5267,דוד פוגל,206,1,3,4,1,0,0,דוד פוגל,"   	 	 	     ארונות שחורים לרבבות  ריקים יחכו  על פני ארץ.      על ידם זקנים,  חסרי רגלים,  יעמדו חצאים  ושולחים  ידים ארכות ורזות.      בני אדם זהירים,  נחבאים בבתים  וחיים בלבם.      בלילות  קרבה אל החלון  אצבע ארכה ורזה  ודופקה בחשאי.        "
6938,אברהם בן־יצחק,435,1,3,4,1,0,1,אברהם בן־יצחק,"   	 	 	     ההרים שחברו מסביב לעירי  צפון הסוד ביערותיהם;  ממעל לו רעש ים אילנות  ובחביון צלם צפון הסוד.    ויבא הבציר,  זהוב ואביר,  ויזרה את אורו מסביב, –  כל המשעולים האירו,  הנה הבהיר גם היער…    שקט הוא ושגיא  וראשו בשמים,  ועל סודו  נח האור.     תשרי תרס""ג       "
6595,חיים לנסקי,385,1,4,4,1,0,0,חיים לנסקי,"   	 	 	       זלוה בירידיה משתבחת,    סלונים בעוגות שמשמין.    תשתבחי עוד, עירי הנדחת,    בשירי כשיפרסם שמי.    ובעבור שסבלתי ושרתי,    שחרזתי כאב־לב    יקימו לשמי אנדרטה    בגנה של עירי המלבלב.    יעבור כלב וישרבב כף־רגל,    חזיר – ויטנפנה במזיד,    פן שר־אלף יזדקף וברגש    יסנן בין שניו: ז’יד.   תרצ""א       "
1844,יהודה הלוי,26,1,1,1,1,0,1,יהודה הלוי,   	 	 	     יוצאת אל החרבה מים סוף ומיד מענים    היית כתמר נצבה יפת אשכלות וסנסנים    ולמה תהיי נעזבה יעלת חן במקום תנים    מה דודך חולת אהבה היושבת בגנים  דודי דגול מרבבה הרעה בשושנים  אני יושבת אהלים אשר נטיו כנחלים    בגנות נטועים ואהלים יפו פעמי בנעלים    גדודי כעדר הרחלים ברבבות קדש נדגלים    דגלים ימנים ושמאלים חפפו עלי כצללים    הנה קול דודי זה בא בהמון חיות ואופנים  ומה לבנות עמדי כי שאלוני מה דודי    זרות נשאו את רדידי ובביתם מה לידידי    חמדו לקחת כבודי להעמיד להם חזון סודי    טעו כי נשאו עדי וחותם דודי על ידי  ימינו אחור לא שבה ודבריו לא משתנים  כתב לי לחות אבנים אחרי נאום פנים בפנים    לחמי מרומי מעונים ומימי מצור נתנים    מעוני תוך שבעה עננים ועמודים נסעים וחנים    נרות פניו לי פנים בינות קלעים ואדנים  שיחו שאלו קדמנים הנראה כזאת בחמנים  עודם בתמם מחזיקים בנים סוד אל ממתיקים    פקדי פקודים חקקים ומשפטיו הצדיקים    צורי סכתך תקים על שושנת העמקים    קרא יונת אלם רחקים השכבת מעמקים  רדי מדבשי ממתקים שתי מעדני משמנים    דודך דגול מרבבה הרעה בשושנים.         
4480,שלום שבזי,54,1,2,2,1,0,0,שלום שבזי,   	 	 	    חתימה: אלשבזי משתא     אנה אבקש איש נבון לחש וציר / יפיג חמת לבי שהוא רותח כסיר:    לי קצד אלי אלאחבאב אבלג זיארתי / ואלגׄסם צח נאחל וכׄלאני חקיר:    שכני בעיר דלים ואין לי עוזרים / חלת גויתי ולא אבוא בעיר:    באלפקד אתדׄכר ודׄלת בניתי / אלשגׄן צח פיני ומא בי לאלמסיר:    זכרו ידידכם עת תפלה אוהבי / אולי ברב עם יהא לבי נהיר:    יחלם זיארתכם צׄמירי פי אלליאל / אלגׄסם יתבקא ונפסי תׄם תציר:    מר הזמן גרם והפר אחוה / מכר עדת קדש בלא כסף מחיר:    שוק אלנפוס תבלג מנאהא כאלקדים / פי חצן בית אלקדס    תהיא ותסתניר:    תרצה אדון עולם תעורר חסדך / תציל סגלתך    כקדם תאמיר:    יא חאפץ̇ אלאנפס תחפץ̇ מכׄותי / דׄי חל מסכנהם פי ואדי אלעדׄיר:    וסגל לאברהם בשלום רב וטוב / זכרו יעירני בסוד טעם ושיר:        
6277,יהודה קרני,332,1,3,4,1,0,1,יהודה קרני,"   	 	 	     באוריך ותמיך  אשאלה האות:  למה תחת שמי שמיך  רבו כה דמעות?  האמנם כלך רק קדש,  ואין בך מום אחד,  אשר מסאת הלב את כל הגדש  נסכנו לך לבד.        "
1441,יהודה הלוי,26,1,1,1,1,0,1,יהודה הלוי,"   	 	 	     יום צר עלי יצור ­‑ / אליך אשובה  ואשא שמך בקרב / מקום חיל ומרכבה.  אל נקמות הופיע / ועזרת מצר הבה,  אל תרחק ממני, / כי צרה קרובה!  הלעולמים יזנח / עם נוקש בעוניו?  חלפו ימיו ושניו ‑ / אך לא חלפו יגוניו.  כנגוע גרשתו / ושמתו מחוץ למחניו,  יוחיל מרפא בכל‑יום / ונגעו עומד בעיניו.  ונהגתו בכבדות / בים גלות ושאוניו,  היום כמה שנים / אפפוהו מי זדוניו –  ועד הנה לא נתקו / רגליו לחרבה!  ומה כחי כי איחל / ועד מתי ועד אנה?  אקוה יום אחר יום / ושנה אחרי שנה –  ומכתי נאמנה / צרעת נושנה,  והוה לקראת הוה / עלי היו כלנה.  רעה את‑צאן ההרגה / אשר הצבת לבדנה  מקוים לשלום – ואין טוב / ותוחלתם נכזבה.  דוה באלמנות חיות / בלי גרושין גרושה,  נדדה מפני חרבות / ומפני חרב לטושה,  נחשלת וכושלת / ולפי חרב חלושה,  במוטות מס ועל חמס / בידי אמתה כבושה,  חוסה על עיר מבצר / והפלטה האנושה –  ותרא זאת אויבתי / ותכסה בושה,  ולי יקרא דרושה, / עיר לא נעזבה.  הנה בני תמימיך / מיחלים נחומיך,  יחילו לזעמך / ויוחילו לרחמיך.  נצר עוללות כרמך / מאנשי חרמך  ומהר למתקוממיך / שנת שלומיך,  והשקף משמים / לנקראים בשמך!  השיבנו, אדני, אליך ונשובה.          "
5722,יעקב שטיינברג,261,1,3,4,1,0,1,יעקב שטיינברג,"   	 	 	     הן ידעת כי כן    מראות איש באחריתם –    ומה תבך כי ראיתם    חושפי ריק, חדלי-חן?    נער נס ולא שב,    כבד עינים עמלך;    זו זקנתך לו סלחה    יום-ויום הבלי שוא.    אם עוד און לך מעט –    שוב ודפק על יגונך;    הוא האוב, הוא העונך    מה הד איש אשר מט.        "
2872,שלמה אבן גבירול,40,1,1,1,1,0,0,שלמה אבן גבירול,   	 	 	     ענק חרוז בכל אבן צמודה / בסוד דקדוק שפת קדש חמודה  לנער מבני גלות ספרד / אשר נקרא שלמה בן־יהודה.        
4546,מיכה יוסף לבנזון,57,1,3,3,1,0,0,מיכה יוסף לבנזון,"   	 	 	    נקמת שמשון /   גדולה נקמה שנתנה בין שתי שמות  שנאמר: אל נקמות ה'  (סנהדרין צב, ב )   אל מזבח דגון הסרנים לפלשת    בצחוק בן-מנוח לראות נקהלו;    שם נדמה עתה קול חצים וקשת    אך קול נקם נשמע, הוללים יצהלו.        ובצואר עתק יביעו גבוה:    ""נרדם אל עברים, לא יוכל יושיע;    ויוכל לו דגון – אך הוא אלה!    וירד גבור עמו, עזו הכריע"".        ובגיל ובטחה שם כלם ירנו;    ""חת קשה משאול, כלה עז ממות,    מגבורת ידו כמעט קט תמונו,    שבתה נאקת חלל, אפסה עצבת"".        העם כשלש אלף בגג נאספו,    את מחריב ארצם לראות נועדו;    הוא רתק בזקים, ידיו יעפו,    אך גשת עדיו עוד ייראו יחרדו.        כן ארי בסוגר, חח על אפים,    וכבר יכרע דומם, נלכד ברשת;    אך ראשו ינע, אך ילטש עינים    עוד יחת שובהו יירא מגשת.        בין המלות אויב קול נהמת קמים    בלזות שפתי צר כי ישמח שמוח;    שם נצב שמשון בין עמודים רמים    ובאין אונים עוד, בזרוע לא כח.        בן לילה ההוא שיבה בו זרקה    ושערו הלבין אך החל צמח;    ושפתיו יקפץ, נפשו התאפקה    ולחייו הלבינו כפני ירח.        באתהו העזה במצוקות גבר    אך שלום על פניו – נורא מדאבה;    כה יעמוד הגבור דומם כקבר,    כדמי הר-אש טרם יחצוב להבה.        הילילי, בת יעקב, צעקי משפיים,    תופפי על לבך, אף גזי השער;    הן רודד ארי ומשסעו כגדיים    זה גבור ילד בך משחק לנער.        הזה אל-גבור ונזיר אל מרחם,    נורא כרצח אף אים כזעם;    ויסע שער ודלת על שכם    ויך ראש צריו כברק ורעם?        זה שני אריות ידו נתצה;    איך בת אל נכר מבנות לפלשת    איך דכאה חיתו, אונו רעצה,    איך מחמאות פיה שמה לו רשת!        ליפי עינה הביט להדר המצח    ובחיקה נלכד, את נפשו שבתה!    לא ידע כי יארוב בלבבה רצח,    בנשיקות פיה סוד לבו מצתה.        אז גלחה ראשו אף עיניו נקרו,    ""הוי! – קרא שמשון: – הן אור אין לשמש!    גם מוצאי בקר לא לי ינהרו    צהרים לי אפל, יום אור ליל אמש!        אך חשך מסביב, אך חשכת ליל!    ונעימות אור חיים לא אראה נצח;    אור עיני לקחת, כל און וחיל,    חוסי! ובעצמותי שלחי גם רצח.        הדלילה את? – זו אהב מבת עין    הגמול אהבתי הוא? אם כה תגמלי?    למה לי חיים אם אור עיני אין?    המיתי גם אויבך – הלא תחמולי""!        כן לה התחנן עת עיניו עורו.    אך עזה חמת צר, משאול קשתה,    לא הרגו אויבם, איש חרמם שמרו,    לא עוד לשבע בו עינם ראתה.        בנקם הרצח כי נקרו עינים    עוד צחק לפניהם אותו הציגו;    ולנפש איש עור ורפה ידים    מכיו ועשוקיו עתה ילעיגו.        מנקרי עיניו בלהות השקיפו –    בלבבו אש תפתה כלה וקרץ;    גידיו כפתנים מי ראש בו ירעיפו    ולקבר אפל לו היתה הארץ.        מה כמנת חלקו אימה נוראה!    עור, אין אונים, אסיר בידי צרים;    איש אלה קרוהו לא יירא רעה,    כי כלה בו אל כל-חציו אכזרים.        כל עניו לא יחוש וכאב עינים,    לא לעג ובוז וצחוק צר מנגד;    לא כחו כי סר לא מרפה ידים    אף לא האהבה כי בגדה בו בגד.        מה לו אהבה, מה עינים וכח?    מתו כל מורשיו, תמו לגוע!    אך רגש אחד בו יקדח קדח,    ובלבו המת אך רגש זה ינוע.        הנקמה היא! חם לבו היא הבעירה,    היא רוח אפו, היא בו נשמת חיים;    לכן לא נפץ גלגלתו הקירה,    מחנק אל צואר לא שם בנחשתים.        איך יבחר מות והם לא גועו?!    אם עוד קדקד צר ידיו לא רעצו?!    קול נקמת אויב אזניו שמעו    ובדמי כלם רגליו לא רחצו.        עור גם חלש כמת באשון קבר    מה יוכל יעש וזעומיו יאבדו;    לו צוות יוכל אל רעם ודבר    אולי צריו אלה אז יכחדו.        אז גידי ידיו שרגו מזעם    ובחמה נאלמה חרק שנים;    ויפלל אל אל: “חזקני הפעם!”    ובידיו לפת עמודים השנים:        ""הה! משתי עיני אנקמה נא אחת!    מנהמת לבו שאג בן מנוח –    עם אויבי גם יחד ארדה לשחת"".    ויט חיש את העמודים בכח.        פתע נאקת חלל, אנקת מומתים    בנפול הבית אל אזנו מגעת;    אם הוא לא יחז חיל צרים נצמתים    אך קולות רב פגר אזנו שומעת.        גם הוא נפל חלל בין בתרי צריו,    אך למות כזה נפשו צמאה,    כי ירעץ גם מותו ראש פרעות עריו,    ובתתו קול נקם – נפשו יצאה.          "
1555,יהודה הלוי,26,1,1,1,1,0,1,יהודה הלוי,   	 	 	     יאמץ לבבך ומועדך יחלי    מה תחשבי קץ שבי ותתבהלי  התגברי דברי ושיר חברי    כי אהליבה שמך ובך אהלי  ובזי דבר לעגים ואם שאגים    נגדך לאט נהגי והתנהלי  דודך יענך והוא אשר יענך    הוא הצרי לכאב והוא החלי  היטבת חסדך ביחלך גאלך    אל תחפזי תחזי הדר פעלי  אמרי למתאמרים במלך ושר    מלכי קדוש יעקב וצור גאלי.         
6842,אברהם בן חלפון,406,1,1,1,1,0,0,אברהם בן חלפון,"   	 	 	    עצרת       זכרו אותות קדמוניות    והאמינו בם לאותיות:        היום יום מעמד הר סיני    יום בענן נראה יוי    והשמיע קול שופר באזני    וימוגו שוכני ציות    מקול רעם בתחתיות:        ובאזניכם נשמע אליכם    קול המדבר לציר עליכם    לאמר: שובו אל אהליכם    ואתה פה עמד בעליות    אודיעך סודי תושיות:        דבר: אני הוא אל ישראל    ובעבודת זר לא תתגאל    ולשוא לא תשא שם האל    כי אני בוחן לב וכליות    ואני יודע מה להיות:        יום השבת לעד זכרה    ואת הוריך כבד וירא    ולא תרצח דם נפש ברה    ולא תנאף כי כל משכיות    לבב, אצלי המה גלויות:        ולא תגנוב איש מזרעך    ולא תענה שוא על רעך    ולא תחמוד בית מודעך    הנה לך עשר צויות    שמרם כי עיני צופיות:        שמרו יום זה לדרתיכם    ועשו בו חג כנדבת ידכם    ומקרא קדש יהיה לכם    והגו בדת חרב פיפיות    להיות מפעלותיכם רצויות:        אנא, לאומרים: נעשה ונשמע    הטה מהרה אזנך ושמע    וקומה באף על דומה ומשמע    ופדה עמך ממלכיות    ולעיר קדשך אסוף גליות:        "
2745,שלמה אבן גבירול,40,1,1,1,1,0,0,שלמה אבן גבירול,   	 	 	    ג ͘ ירה  — — È — / — — È — / — È — — — // — — È — / — — È — — È — — —   כתב סתיו בדיו מטריו וברביביו    ובעט ברקיו המאירים וכף עביו    מכתב עלי גן מתכלת וארגמן    לא נתכנו כהם לחשב במחשביו    לכן בעת חמדה אדמה פני שחק    רקמה עלי בדי ערוגות ככוכביו.          
516,חיים נחמן ביאליק,6,1,3,4,1,0,0,חיים נחמן ביאליק,"   	 	 	     בכם דפי תלמוד, בכם עלים בלים,  אגדות נחמדות וקדומות,  בימי חיי הבלי כי אהגה נכאים –  בכם נפשי תמצא תנחומות.        בנקיק סלע אפל ובמחשך חר עפר,  שם תחיה, תשגב תולעה –  ובסתר חביונכם מתגרת עריצים  תרגיע שם נפשי הנכאה.        ובארץ מאפליה כי חשך אלכה,  לי תפתחו שערי רקיע,  וללבי החלל מבעד לערפל  אור חדש, אור עולם יבקיע.        אז אשוב מרדף אחרי צללי תהו,  וצלכם, העלים, אחמדה;  שם אבכה ואשקט ושם גם־תנחומות  אינקה משד האגדה.        הה! שפל ובזוי בגוים נתתי,  גם לבכות לא יתנו ברמה;  לוא לבכות די שפקי נתנו – בכיתי  עד־רוח בקרבי לא־קמה.        גם־לי כנור היה ותליתיו על־ערבי  הנחל ששמה ישבתי;  ואבך הרבה בכה, ובנחלי דמעות  הכנור מידי עזבתי.        הוי, כנור ישרון, נעים זמירות ישראל,  זה כנור לדוד ושלמה;  בך ראה יה דוד, ושלמה בקדש  בך חזה שולמית בחלומו…        ומאז ועד־עתה אין מלך בישרון,  אין מלך – אין כנור ונבל.  עוגבי קול בכים, כנורי כיונה  יהגה על אפיקי בבל.        אך היו מלפנים בבבל גבורי  הרוח שנגן היטיבו,  שידעו ניב כנור, המיתו ובכיתו,  הבינו בשיר ויקשיבו;        שידעו לב עמם, מה־שחו הגידו,  הגיגו בגיל וברעדה –  וימלטו הקולות שבקעו ממיתרי  כנורו – ותהי האגדה!        ומאז ועד־עתה כי אהגה נכאים,  אגדה לכנור אקחה –  בה אבך ענות עמי, בה אשיר תנחומות –  אנגן – ותהי לי הרוחה.        אז ראש עמי אחז מה־שגיא, מה־כביר,  שיא חסנו ועזו בשחקים;  אבינה אחריתו, כי עם־זו תולעת  עוד ישר ויוכל ענקים.        "
1478,יהודה הלוי,26,1,1,1,1,0,1,יהודה הלוי,"   	 	 	     נבעלה שמש לסהר    כל יקר אין די למהר    נפלאו בפאר וזהר    אות ועדות ביהוסף  הוד תהלת תולדותיו    ויתרון עז מעלותיו    כיתרון שבט אבותיו    מבני יעקב ויוסף  מבנות מלך פנימות    לך תבאינה רקמות    יקרו מפז וראמות    וחלי זהב וכסף  סמכו בדמי ענבים    לב לחולת האהבים    חדשו שרים ערבים    שיר, וכה תאמרו ליוסף:       הלא עלה בין שני האורים שלישי    לבנה אספי לפניו אורך ובושי  ראו השמש אשר לא ימש מאורו    אשר לא ישבת ביום וליל הדרו    ביום יופיע וישקיף מעל לזרו  זמן יקרא לו בך מעטה אור לבושי    בך לא אשאל עלות אור סהרי ושמשי  ביוסף שבה צפירת כבוד לעדנה    מנת חלקו היא והוא גם הוא לה למנה    לויה תאמר ותגאה בו על כהנה  יקנאו עליו בני בית מחלי ומושי    אני ראש כלם והוא לוית חן לראשי  לבנה תחמד ושמש לבא בסודך    באילת חן אלהים אנה לידך    לשונה תחליק באמרי שפר לצודך  אני השמש לבושי שני ומשי    ולי עוד יתרון בשמי יערי ודבשי  ידידי צמחו בגנת עדני עדנים    שני שדים נתונים הם לך נתנים    והיום למנה לידך הנה נכונים  ואם תראה תוך ערוגת לחיי נחשי    גשה אל תירא הלא שמתיו לך להשיא  תנה בן יקיר תנה אזן אל אמרים    אשר תהגה בם צבית חן מחדרים    בך תתרונן כיונה מבין אמירים  למתי אוחיל צבי אפדהו בנפשי    ומתי אראה שמאלו תחת לראשי.          "
497,חיים נחמן ביאליק,6,1,3,4,1,0,0,חיים נחמן ביאליק,"   	 	 	     קול מעמק, קול מהר,    קול מעיר וקול מכפר,    קול יריע כשופר!    קול פולח האויר,    מר צורח ומזהיר.    מר צורח, מתיפח,    בענן אבק פורח:    תרו-עה, תרו-עה, טרו-טו-טוט –    מי יריע, מי יעוט?        המכונית היא במעופה,    הרודפת, הרדופה,    גלגליה כסופה.    נחל, גשר, חרשה, גיא –    טוסה, נשר, אין לי פני!    טוסה, נשר! קל, מהיר פשר,    מרחקים תביא בקשר.    חתר ושוט בתרועת טוט,    עיר אל עיר תחרז בלי חוט.        הנה באה ופרחה –    מי יודע את-ארחה,    מי יודע את-טרחה?    שבעת יגע, למודת פגע,    ארחות-איד ובלהות רגע –    שקד, נהג, על-יד ההגה!    מיל – ניד עין, מיל – בן-הגה!    חיק עולם כחץ פלח –    טרו-טו-טו – רכב וצלח!        הי, פלוני ופלמונית,    הטירון, הטירונית –    הזהרו במכונית!    מי בכם ולא יחוש    דפק לבה הנחוש,    חיל גרמיה הכבוש –    חיל גרמיה, גיל קרביה –    הוא אל יט ידו עליה,    הוא – לאט לו במכונית,    טרו-טו-טו, היא זידונית!      אך בן-חיל הנהג,    לו עין עיט, יד רב מג,    אין לפניו קיר וסיג.    חד כפרס, שוט וחפז,    עד קצות ארץ יהרס,    עד קצות ארץ כרובו ירץ,    משתער כרוח פרץ –    תרו-עה, תרו-עה, טרו-טו-טו,    דרך תנו, הצדה שטו!        לו על-עברי פי-שאל    המכונית ארחה תסל,    ארח כשפיפון פתלתל –    הנוסע, אל-תדאג,    יד מושלת לנהג!    יד מושלת ומנהלת,    היא תבלם את-כרוב הפלד,    היא תבלם והיא תמלט –    טרו-טו-טו, בבא העת!        כה נעוץ-עין במרחק,    בז לכל, לכל ישחק,    עז-הנפש ומסער,    אל-כנו צמוד, ידהר    אך קדימה, הנמהר!    אך קדימה, רק קדימה!    קרא, שופר, בקול הרעימה:    תרו-עה, תרו-עה, טרו-טו-טו,    דרך תנו, הצדה שטו!        "
2614,שמואל הנגיד,32,1,1,1,1,0,0,שמואל הנגיד,"   	 	 	     ולו עוד בספור האח לפניו מבערת בימי החרף וסביביו צורות צפרים.     ∪ – – – ∪ – – – ∪ – – ∪ – – – ∪ – – – ∪ – –     אמר: מה צפרים, אין בם נשמה, נתונות על מדורת אור לעולם,    והמה לא תעופינה בחם אור למרחקים, והאור לא אכלם?        "
2043,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	     לא בנות השיר, בנות תשענה  אז אלים קדם חוללו  לא מהן מתנת-הרננה,  לא רוחן עלי אצלו,  לא אבין לרען, אינני יוני,  לא אבן אבי, אך יוצרי עשני.  גם לא ממלאכי-השרת  לקחתי מתנת השירה,  שירי על גליון יחרת,  לא מהם לי לתשורה,  כי רק בשירה אחת יעשו נפלאות  בזמרם: קדוש, קדוש, אלהי-צבאות.  “יין – יאמרו – מועיל לשירה”.  ואשת, כי איש אובד אני!  ובלעגי שפה לשוני החבירה  לשיר יין לא הדליקני,  שתיתי, אך לא הכרתי אותותיו  כי לעברי, היין, ימר לשותיו.  לא מבתי-ספר וספרים  למדתי חכמת השירה,  כי לי היו מורים נבערים  לא כמורים בעיר הבירה,  פטישים חזקים, הרים עקרו,  ורגשות יקרים, הה, מנם נעדרו.  טרם בעור בשר רקמתי,  נפשי בשחקים האירה,  עם שרפי-יה מקומי שמתי  ותהי עמי רוח השירה,  ובגחי מרחם – מלאך הכני,  שירתי לשכח, על פי סטרני.  גלוי-שכינה לי היתה,  מרוחה עלי אצלה  ובהודה ויפיה לי נגלתה,  ראיתי לשיר אוכלה,  זאת היפה מקדש נאצלת  עמנו בגולה רבות סובלת.  ראיתי השכינה בוכיה  ובידה נגעה בשפתי  ובסערת נפש הומיה  התחוללה רוח שירתי,  ראיתי השכינה, ורוחי התעורר,  ולאיש אחר נהפכתי – למשורר.  ""קח כנור – אמרה – הך מיתריו,  שירה מלאתי רוחך,  עת רוחי תעבר בין בתריו,  אז ישמע קול זמריך"".  ממנה מתנת שירתי עד היום,  התדעו השכינה? הוא רוח הלאם.       אי קפריסין, תרמ""ג       "
842,משה אבן עזרא,11,1,1,1,1,0,0,משה אבן עזרא,   	 	 	     תנה כוסי בעת נטו צללים / והשמש ידי אפל ינשק    ורעו עד מאד פניו כחלה / ואדם תארו שנה כחשק    הכי ייני ירדף חיל יגוני / והוא חלש בלי שלח ונשק.          
4865,יעקב לרנר,79,1,3,4,1,0,0,יעקב לרנר,"   	 	 	     מימים קדמונים ורחוקים,  רק שמש ממרום ראתם,  התנשא מטבור המישור  האלון, ענק-האילנות  ויגאה עד לב השמים…  הוא שגשג ויבל חליפות  וישזר מימים ימימה  פתיל חייו הגדולים וטמירים  ואיש לא השגיח, לא הרגיש…  באביב, באביב עת שבו  החסידות הצחרות לכפרי  לקומם הריסות קניהן  על גגי-הגרנות הדחויים;  עת הפשיר השלג העכור  ויצף את שדמות האחו  ופלח כבר יצא מרבצו  בגניחה של כבד ועצלות  לתקן מכשירי אדמתו:  מחרשתו ואתו וקרונו –  אז יעור האיתן משנתו  וגחוך רב חסד על פניו,  מסתכל לצדדין ותוהה:  האמנם כה הרבה ישנתי?  ותוך-כדי-תמיהה הוא מקשיב  קול תרועת צפרים חדשה –  וזכר כי בא כבר האביב  והתחיל מחדש נעוריו…     גרודנה       "
5682,יעקב שטיינברג,261,1,3,4,1,0,1,יעקב שטיינברג,"   	 	 	     בצוק יום-בטלה, בשפעת הרחוב,    הבהילה לפניו מזלו הטוב.    ויהי אך קרבה – ועינה העידה,    כי מתן כל נפשה לאיש ליחידה.    ויהי אך בחנה – וייטב מרוחה,    ויפלא כאיש אהבתו הברוכה.    ובטרם תשבנו הברכה בהמונה –    וישב את כל פלאיו בעצתו הנכונה.    ובטרם כל רך, כמתאפק ממשוגה –    ויחזק דמיונו למלאכה ענגה.    וכגבר בכחו ואשת עדניו    עוד תלבה את אשה בדמה הענו: –    כן שש למקום סתר עם רזים ויצרים,    ומשך אשת בריתו בתככים יקרים.    ושם ירד מסך: היא כסות-הבינים    בפני אהל אוהב או בית-האבנים.    ותעש המלאכה, ועד לא הכלימה,    ולא נגרע אף הד מחידתה התמימה.    רק לחש, כקול חתן דודים במצריו,    במתק הנצורות לתמו התערב:    – על מה כה בוששת? – “עתה צלח, כי הנני”    – כמעט נס גאוני, אף כהתה עיני.    “לו בשת ואען.” – בצלי הלכתי,    ואכון כמעט גם בירחי שלכתי.    “כאוהב לו רבת לאשר יתמהמה.”    – כמחריש הייתי מגורל ודע.    ""בפקדי אפקדך לאהבת שלומים,    חזק ביום נבחר מכחות חתומים."" –    נמוגים לחשים והיד הנצחת    נסתרות וגלויות לוכדת כאחת.    ותחרג משבי תמורותיה המלאכה,    ותתגל ותחי – והנפש שככה.    ותשבת היד. ויפרדו ללכת    לחקם ולענים עד עת מברכת.    וישבת האיש. ולעינו הגדולה    מחדש האחרית הישנה נגלה.        "
739,משה אבן עזרא,11,1,1,1,1,0,0,משה אבן עזרא,   	 	 	     נבטח בהפיק זמן כמעט זממינו / ונאמין בו ואכן הוא ירמנו  ישיא לבבות בדבר רק ונפת ולא / נבין הכי חיש בכף־קלע ישימנו  עין נעצם ימי חברה וחצי נדד / יורה ונכחם למטרה יקימנו  נחנו נקבץ פזורי לב ונפריד קשו־ / רי לב ונפרש ללכדם את־חרמינו  נשים טפחות ימי חברה ופרוד עדי / ישוב בעולם מקום צפון דרומנו  מי־זה אשר האמין בנו ישלם ואם / ירגע הלא יחרד מקול רעמינו  נתאים ליחד וגם נחביר להפריד ושיא / איש אם־נרומם להשכינו תהומנו  אלה קצות מעללינו וכל־מי יאו / בלתם יאוה קדח אש במימינו  הה יֽזמו לעשות רעה ולא בששו / עד־העלימם מאור אנשי שלומנו  שמש וסהר אשר באו בפתע עדי / נדו לנודם שני אורים בשמינו  רעי אמונה ותמי־בין וחסד והם / מאז תרומה לאל מכל־יקומינו  צביי עפרים ומשכלם הלא אֽלפו / ערמה פתאים ובו חכמו חכמינו  חכמת ישישים והוד טעם חכמים וי־ /שבנו סכלים והמה מערימינו  כוכבי אדמה ואך משלם בליל ויום / מאין חליפות כמו כוכבי מרומנו  לבשו לבוש תם ובבלוי חליצות אשר / חלצו עלי הזמן גאו תמימינו  נצל עדי בעלי השם והתם עדי / היו עלי־אף בני היום נזמינו  היו אבתם לראש אך יֽספו הם יקר / עד כי־נתנם זמן צפת לאמנו  דרשי בעד שֽברי שבר תעודה לבב / אבון ויוסף ביום חסר אסמינו  ולשאלים על־מטר השכל לפיהם ביום / עצר תפושון ובו נוזלי גשמינו  ולחֽפשי מדברי מוסר תרוצון אלי / מלים אשר יטפו מתק טעמינו  ולזעפים מן־יגון תבל פניהם ראו / כי בם זמן שם לבד צהלת עגומינו  ישגו ואכן ברך לשון ירצו ויום / נחטא בטרם דרש ישאו אשמינו  מיום אשר נסתרו גלו דמעות צפון / לבות וחזו בלי־עין עלמנו  נבכה בדמע עלי מפקד פניהם ועת / נזכר נדדם אזי נמסך בדמנו  ערבו שמחות והן שכר לשתיו מאד / ימר כאלו בראש השקו כרמינו  הלבין נדדם שחור שער והקדיר מאור / פנים ושנה הדרנו וצלמנו  מרו נפשים עדי מתק לנגדם ביום / רתמו לרכבי נדד שרש רתמינו  נשבע נדדים עדי־נשף ונרעה פני / שחק ולא־נחזה כהם ברומנו  לולי אשר נדדה שנה נקוה ראות / תבנית פניהם בליל בחלומנו  הבה ונבכה עלי־אהל ידידת אשר / צען ונרוה בדם כבד תלמינו  איך נחרד מזמן לעד וחלו מגו־ / רינו ביום נדדו יחד ואימינו  הפריד אהובים ולא־קשר אהבים ואיך / יוכל לשנות זמן מיטב כתמינו  כפר אנחנו לעפרי חן רפואה בניב / פיהם למכאוב ושקוי לעצמינו  ופדות לימים אשר היו אדנים לכל־ / שנים אשר חֽלפו מאז וימינו  היו ימות הזמן חלש וזקן ואך / אלה לבדם ימי־נעם עלומינו  לא נכרו משחור בלתם ועמם אפל / לילות מאד צח כעין גזרת לשמינו  נשוט סביב אהלם תמיד ונמצא במד־ / רך נעליהם נעים ריח בשמינו  ננוד לעתות במשאון ונחשה פני / צרים לבל־יאֽמרו האח וקמינו  אחי בחי אהבה השֽמרו משכן / זרים ימי־עד בלבתכם מקומנו  כי אהבים לא נחמד בלעדיכם ועד / לא־ימעדו ממכון חשק פעמינו  אכן צרי מכתבי ידכם ביום תשלחו / מני חלי תאוה הוא יחלימנו  נוחיל ואולי בסוד ימים להפליא ועוד / מבין תהמות נדד ישוב ירימנו  ושאו כפי אהבה שלום ואם־יחנן / האל נפשים נשו נדרי שלמינו.          
4347,אלתר לוין,50,1,3,4,1,0,1,אלתר לוין,"   	 	 	     האמנם אלי, תתנכרי?    הנה כיונת-הרוח,    כנקה בנאות הערבה,    כעב קל הטס במרום,    הרחקת נדוד, נדוד!..    ואנכי, עליך צויתי:    מועדי הנשף,    צפרירי ליל קיץ    עם כוכב לי יחיד –    יקראו לך משא האהבה!    השבעתי הרי אפרים    זפירי שדות שומרון;    הרי הדרום השבעתי    וגלי התיכון הסוער:    ""לכו ובקשו אילתי    במקומות הרחוקים, הרחוקים    ""ולקחתם שלשלות זהב,    ""מנעול עשוי בשהם    ""וקשרתם תלתלי שערה    ""ולבבה במנעול תסגרו,    ""ואמרתם: שבויה, שבויה!    ""שבויה אילה למלך,    ""למלך האהבה היוקדה! – – ""          "
1827,יהודה הלוי,26,1,1,1,1,0,1,יהודה הלוי,   	 	 	     נאם האדון אשר מבקשים זרע אמוני    אם שכנתי בין קדשים אתם העמדים לפני    כי לא ביעקב נחשים על כן קראתיכם בני    והייתם לי קדשים כי קדוש אני אדני  הרימותי נאמן ביתי ועם מלאכי נעלה    והורדתי כבוד שכינתי לאהל ומשכן והוא נפלא    להיות הודי והדרתי אחוזים למטה ולמעלה    וללמד את בני בריתי להתיצב על אדני        
6587,חיים לנסקי,385,1,4,4,1,0,0,חיים לנסקי,"   	 	 	       בקר – תה, יומם – שמנת,    בחגים – כוס י""ש חריף    ושיחת זקנים רוטנת    בין מנחה למעריב.    אח לבנת־רעף בחרף,    גן שחר־צל בירח זיו    ואגם צונן בחרב –    מה עוד לו לבן־חלוף?    “ואל החוף הזה תחתורה?” –    – כן, רעי, אל זה החוף.    כבר היו עלי לטרח    טלטולי אובדי הארח,    די עיפתי סוף כל סוף.    כל חושי תובעים: מנוח!    הם אומרים: בא קץ לנער,    כבר הגיע זמן מנחה.    אוצה, שובה אל קנך.        "
5117,"איתמר בן-אב""י",117,1,3,4,1,1,0,"איתמר בן-אב""י","   	 	 	    אמרתי לה: הלב בוער  הלב נמק מאהבה.  השיבה לי: הים סוער,  הים בוכה מדאבה.  לבי כל־כך שבור מאהבה אמללה  ואני כל־כך אמלל מאהבה שבורה.  זה ימים על ימים שנפשי אכולה  ותקותי בלבה קבורה.  בארתי לה: אם ככה את  אני חולה ולא אריב.  החזירה לי: סנונית אחת  לא תאפשר את האביב.  אני כל־כך אמלל מאהבה שבורה  ולבי כל־כך שבור מאהבה אמללה.  הורג אני שנים אף שנים בגבורה  ותקותי חוזרה בקללה.           "
5970,יהודה קרני,332,1,3,4,1,0,1,יהודה קרני,"   	 	 	     חור, כרפס ותכלת,  לבשי נא תל־אביב;  האח יקרא כל ילד  רוכב על שכם אביו.    פרה תרקד ברפת  ודג יצהל בים;  ושם וחם ויפת  יריעו לקראתם.    יקנה כל איש בגרש  חצוצרת של ניר,  וכל בגתן ותרש  יוצא מן המסתר.    על בהט וסחרת  עם בוץ וארגמן  תרקד ושתי הגברת  בלבוש “אזני המן”.    אחשורוש עם דגל  על חרבונה יטוס  המן ילך ברגל,  אך מרדכי – על סוס.    אסתר בת אביחיל  תובל בכרכרה;  תצרח כל קרן איל  עם כל קרני פרה.    אך זרש, הה, באבל,  הלב בה מתפלץ:  המן מוכן לחבל –  אך אין בעיר, כל עץ.    ובני המן עשרת  כלם חורים כסיד  וכל חמור ופרד  מעשי תקפם יגיד.     הארץ, 12.3.1933       "
4811,יעקב לרנר,79,1,3,4,1,0,0,יעקב לרנר,"   	 	 	    א   כבר גוססת פתילת-נרי    ובחדר צללים נעים:    מן הפנה שעון חור    נד ומונה לי הרגעים:        ""עוד אך רגע, עוד רק רגע    ויכבה שביב האש הדלוחה,    אז תשתקע באשמנים,    צללים פראים יחנקוך!""        שביב הפתילה זע ויגוע:    בא החשך ומזמותיו.    חרש-חרש התאנחתי –    ואתעלף בזרועותיו…       ב   צור-חלמיש סתם לבי,    שממת-נצח אפפתני:    הנני משלך אל ערבה –    תבל כלה עזבתני.        צללים-ימים כבמחזה    עוברים-שבים כה בחשאי!…    נפשי, נפשי אל הצללים.    אך רתקתי אל קרקעי.        קר והפקר, גלוי-עינים    הנני מטל בין הקברות:    סביבי חולמים מתי-עולם    ומצבות אלמות, קרות…    ג   חרש ארבה למראשותי    דמות זקנה חדלת-חיים.    רזי-מות הליטוה,    עמקו נקרות-העינים.        ומימינה ומשמאלה    קפאו דיוקני השושבינים:    החדלון עם הנצח –    כה ערמים, כה רצינים!        פרש פרשו על קדקדי    השושבינים סדין-מחשכים:    ""חבקי, זקנה, את חתנך –    המחתנים כבר מחכים!""        דומם שחה לי הזקנה…    קרות צחקו לי שניה:    סנטר-שלדה זע ועוה,    צמאו נקרות מבטיה.        ותחבקני בין שדיה    שופעי טחב ועלטה:    ""שכב בחיקי!– ששה חרש –    נצח, נצח בחירי אתה!""      צללים-ימים כבמחזה    גזים, הולכים ונשכחים…    הסי, הסי, תבל כלה:    הנני צולל בין הנצחים!       תר""ע       "
625,חיים נחמן ביאליק,6,1,3,4,1,0,0,חיים נחמן ביאליק,"   	 	 	     אלף, בית, גימל, דלת –    מי זה בא בסף הדלת?        הא, וו, זין, חית –    גדיי? – מה-לו פה כעת?        גדיי בא אלי בטענה:    חוס נא, רחם-נא, הושע-נא!        כבר גדלתי, ברוך השם,    וטרם אדע צורת מם,        אויה לי, כי יתום אני,    עוד מעט וצמחה זקני.        עוד מעט וצמחו קרני –    ועתה איכה אשא פני?        על-כן באתי: רחם, חן,    קום למדני שפת הצאן.        המה לבי לו ואקח    את-הגדי ללמדו לקח.        טית, יוד, כף, למד,    הבה אהיה לך למלמד.        גשה אלי ושבה על ברכי,    ושניתי לך את פרקי.        שב והתבונן, ראה מה-זה:    מם וסגל – כלומר: מה.        מם סגולה, מם סגולה –    זוהי כל התורה כלה.        קרא, אל תחשך, קרא בפה,    שנה ושלש: מה, מה, מה.        מה ביום ומה בלילה,    מה למטה, מה למעלה.        “מה” – בפזר ובשלשלת –    למה תביט אל הדלת?!        עתה שב וחזר חלילה,    אות באות ומלה במלה.        “מה-מה-מה” לשונך תרן    כל היום בפה ובגרון.        ככה למד לו הגדי    צרוף אותיות מפי.        למד, רם ויהי לתיש,    קרניו ברזל, מצחו שיש.        ובהתהלכו בראש עדרים    מראים באצבע: עוקר הרים!        זקנו מגדל, פרקו נאה –    ובתלמידי זה אתגאה.        תעמד זכותי לי למגן    כי העמדתי תלמיד הגן.        נפש אלמה חכמת-מה-לה    נתן פה לה, אמן סלה.           "
753,משה אבן עזרא,11,1,1,1,1,0,0,משה אבן עזרא,   	 	 	    כתבתיהו והמזרק בידי / ר' משה אבן-עזרא       כתבתיהו והמזרק בידי / ועפר הזמן נגן ומשקה    ונכספתי לדוד מיום ידעתיו / עלי קירות לבבי הוא מחקה.        
3940,אברהם אבן עזרא,46,1,1,1,1,0,0,אברהם אבן עזרא,"   	 	 	       ממים רבים תמשני, / רוחך טובה תנחני!    איך לב נע ונד ינפש?    יירא מרוח ורפש,    כי באו מים עד נפש.    קומה, אלי, הושיעני / ומצולה אל תבלעני!    בידך עתותי – ואני מה    אחשב בים או באדמה?    ועמך הייתי כבהמה!    בחלדי בעצתך תנחני / ואחר כבוד תקחני.    רפו ידי מאימך    יום סער עלי ימך,    ואחזק ידי בשמך.    אם אתה לא תעמידני – / חטאי אל בור יורידני.    מדי היותי זאת אזכרה:    בבוא רוח צפון בסערה    ועבר עלי בים צרה,    יום קראתי – ותענני / לאמר: הנני הנני!        "
5510,חיים יעקב בן ברוך אונגר,224,1,3,4,1,0,0,חיים יעקב בן ברוך אונגר,"   	 	 	    מזמור שיר חנכת הבית   נאדר בקדש הבט ממענך,    ראה נא הבית הקדשנו לשמך,    לתורה ולעבודה, זאת תורת הבית.    בו ילדי ישרון על דלתך ישקדו,    לשמע דת וחק ברגש יעמדו    סביב לשלחן קדש כשתילי זית.  פה יתאספו יום יום ילדים ונערים,    לרות נפשם, כצמא ממים קרים,    מפלג אלהים, ממקור חכמה ודעת.    מבאר תורה ישתו וישכחו הבלמו,    עיניהם תאורנה, יחכם לבמו,    למוסר הורים יטו אזן שמעת.  בן פרת ילד ביד מורה הנהו,    אל כל אשר יחפץ יטה את לבהו,    אפס כי יכיר כל שפוני כשרונו;    יספר צעדיו וישקלם בפלס הבינה,    ולאט לאט יעורר בקרבו רוח קנאה,  לקנא לתורת אל בכל נפשו והונו.  אם בנער זרע אמת בו זרוע,    טרם מיצר רע לבבו פרוע,    מטל ילדות גם כי יזקין יפריח.    אם האמונה בנפשו שרש הכתה,    ופרי צדק וישר למעלה עשתה,    ישחק לרוח עועים, נצח יצליח.  אליך אל שדי נשואות עינינו,    מקירות הלב תתחנן נפשנו:    שלח נא ברכת שלום אל תוך הבית.    הן על יסוד שלום התבל עמדת,    בלתו תשם, תרעד, רגע אבדת,    ואף כי עלית קיר שיש, יסודה שית.  אל מורי בנינו שא נא פניך,    האירה עינימו, הבינם חקיך,    פן שפק יתעם באפל אין ערך,    עת לבני ישרון משפטיך יורו,    אשר ימאסו ואשר יבחרו וינצרו,    שלח להם אורך לנחותם הדרך.    תן נא לתלמידיהם שכל ותבונה,    לב בר וטהור, רוח נכונה ואמונה,    הרק למו ישע ועזר מקדש.    אז עלי סלם חכמה, מגיע שמים,    מעלה מעלה יעלו כבעלי כנפים,    ויראה פעלם מדי חדש בחדש.  וצבי עדינו, שר שלום בתוכנו,    גבר הוקם על, דורש טוב עדתנו,    ישב נא בבית קדשך לארך ימים;    כי באמרי נעם, ברשפי אש דתך,    יעיר ויעורר לבנו לעבדך,    וישפת שלום לנו, שלות עולמים.  וכאשר עד הנה עזרונו חסדיך,    כן תשמחנו מהר בבית תפלתך,    להקים מערמות העפר נשבענו.    אז נשירה לך שיר חדש בתהלה,    נשלמה פרים תודה רנה ותפלה,    כי באלה תחפץ כביר שמענו.          "
1151,שאול טשרניחובסקי,16,1,3,4,1,0,1,שאול טשרניחובסקי,"   	 	 	    סבבני גל-הצור /      סבבני גל-הצור, מעקשי סלעים, סעיפים,    כל-מקשה אפר קר, חשילי ורד-כפור;    שן פוגשה שן וצור, הנוקבים ליל ואור,    וכמכתב אלהים על ערפלי-זיו מכסיפים.        שור: הערפל זע! תלתלים-סיעת-רעיפים    מתרפקים על כל-שן ומגשרים על-פי בור,    כנלאה אשר נח ומפגר לחזר.    ממעמקים בא קול נשר, צוחת גריפים.        מה-פרא ומה עז, מריע ובזרוע!…    ומלא אותו קול הככר וכל-הגיא,    כאומר: הסכת, שמע! נקפאו מבלי נוע.        הארן שבהר, ננסי האשכרוע.    האלם, שמע, ודם! על-מרחב זה החי    מטרטר ובא קול – הקול קול אדני!…       1920       "
1678,יהודה הלוי,26,1,1,1,1,0,1,יהודה הלוי,   	 	 	     ישן בכנפי הנדוד נרדם בפאתי מאסר    אשכון והודי רד מאד דומם בלב זעף וסר  הושב לבבי לצבי רוחי בקרבי חדשה    אסיר בלויי השבי גאה וגאון אלבשה    אמצא בלבי אהבי לא חוג ומוצק אדרשה  בינות בתרי יעמד הם יד לכסא היקר    מה לי לאח קרוב ודוד מה יעשה מלך ושר  ואשר בידו הצרי מה לפתנים יחרד    ומה לקול צאן ומריא יפחד באדירים ירד    יש לי בסתר יצרי ובצל כבודו מעמד  מי זה אשר יבוא בסוד לבי ויבין מחקר    ישבית סעפי מעבד מלכי ברעיון נאדר  דודי לדודי נצפנו אף הוא נתנני בבור    לו מחשבותי נתנו אם אעבד או אעצור    אליו עללות נתכנו ישלח פדות או יעצור  חפשי אני כי אעבד אשחק ליום מצוק וצר    לא הוד מלוכה אחמד לא חן וכבוד אחסר  הנה לתאבה אכספה לשכן בהיכל קדשך    לעמד לשרת אשאפה לא לאכל צוף דבשך    ונגיד ברית לא ארדפה רק לעבד מקדשך  ישעי וכל חפץ יסוד היסוד ובו איש נאדר    הוא כל ומאתו כבוד הכל ואור לא נעדר.  לשמחת תורה        
61,יהודה ליב גורדון,2,1,3,3,1,0,0,יהודה ליב גורדון,"   	 	 	    1   לבת הבחירה  שרה שפירא  על נהר דינא במצודה  מעיר הבירה  מנחה מאת יהודה  אפיקומן לסעדה.  ידידתי!  אתמול להגיד לך שכחתי  כי במנחה ששלחתי  יש פשט ויש סוד:  את הפשט כבר תדעי  אך סודי לא תמצאי  עד הגיעך עד היסוד.       תענית אסתר, תרנ“א ספ”ב.       אחרי אכלך את הממתקים בתחלה  אכלי גם את זאת המגלה.         המשורר שלח לה משלוח מנות לפורים תבה מלאה ממתקים, ובשולי התבה מתחת להממתקים מצאה את הגליון הזה.  ↩           "
613,חיים נחמן ביאליק,6,1,3,4,1,0,0,חיים נחמן ביאליק,"   	 	 	    שיר העבודה והמלאכה /      מי יצילנו מרעב?    מי יאכילנו לחם רב?    ומי ישקנו כוס חלב?    למי תודה, למי ברכה? –    לעבודה ולמלאכה!        מי יתן לנו כסות בקר?    ומי בחשך יתן אור?    מי יעל מים מן הבור?    למי תודה, למי ברכה? –    לעבודה ולמלאכה!        ומי נטע עצים בגן,    לפרי ולצל, כל-מין וזן,    ובשדות זרע דגן?    למי תודה, למי ברכה? –    לעבודה ולמלאכה!      מי הכין לנו פנת גג,    גדר לגן, לכרם סיג,    ומי טרח ומי דאג    לכבוד שבת, לכבוד החג?    למי תודה, למי ברכה? –    לעבודה ולמלאכה!      על-כן נעבד, על-כן נעמל    תמיד בכל-ימי החל.    כבד העל, נעים העל!    ובעת הפני נשיר בקול    שירי תודה, שירי-ברכה    לעבודה ולמלאכה!        "
2695,שלמה אבן גבירול,40,1,1,1,1,0,0,שלמה אבן גבירול,"   	 	 	     שש נגזרו לצאת עבד פדות רוצה –    ושני עבודתי אין סוף ואין קצה!    למה אהי, מלכי, עבד לבן אמה    וביד יליד בית מצוק וצר מוצא?    מיום ליום אוחיל – לא אשמעה דבר,    מה תענה אותי, מלכי, ומה תפצה?    הנני – לקחני, אם אין פדות עמך:    אהיה לך עבד עולם ולא אצא!          "
2667,שמואל הנגיד,32,1,1,1,1,0,0,שמואל הנגיד,"   	 	 	     ∪ — — ∪ — — — ∪ — — ∪ — ∪ — // ∪— — ∪ — — — ∪ — — ∪ — ∪ —    למי חדדו עיני צבאים חנית1, למי? // לאט לך לאט סמכי2 לבבי ורחמי    בכל לב אהבי לך ולבך כמו צרור // וכל פה ידבר בך ואת תתני דמי3    הפלחת לב עבדך בעיני צבי ומת4 // ביומו? דמי עבדך, וחי אל, תשלמי5          למי חדדו עיני צבאים חנית – למה תדקריני בחנית עיניך.  ↩    סמכי – סעדי.  ↩    אהבי נתונים לך בכל לב, אבל לבך קשה כאבן; והכל מתחננים אליך למעני ואת שותקת. תתני דמי – על פי ישעיה סב ז: ואל תתנו דמי לו.  ↩    ומת – העבד.  ↩    דמי עבדך וחי אל תשלמי – חי אל כי שלם תשלמי את דמי עבדך. על פי שמות כא כ־כא: וכי יכה איש את עבדו…ומת תחת ידו נקם ינקם אך אם יום או יומיים יעמד לא יקם.  ↩           "
1159,שאול טשרניחובסקי,16,1,3,4,1,0,1,שאול טשרניחובסקי,"   	 	 	      שמאלו שלח ברעמת לביא    ואת ימינו אל ההר,    על אזרועו עוד יצלצל    שריד אזקיו – כבלי צר.        דהרות אימה, דהרות לביא.    כלו רוחץ בגלי ריר;    מני קרקס של קיסריה    נשא ביתרה העיר.        לב אדירים, לב האריה,    יך; מי יאמר לו: חדל?    ופי שבעה יגבר מנו    לב רוכבהו, לב איל.        והוא יך, וכהולם פעם    יך בכח, יך בחם,    והוא מלא שיר על גדותיו,    שירת גיל – לא תעמד דם.        וכאחז האש ביער    ואכלה בעבי-הסבך,    כן מתחת גבות סבוכות    תברק עינו ואורה צח.        יזכר שביו, קרקס רומים,    נפשו הומה תדרך עז:    ""יבא יום ועליכם נרד,    כרדת ארבה על הגז!        ""עוד יום לנו, ואם ביהודה    אך שריד מה ומתים מעט,    עוד לא כלה עשו עמי,    נרים נס ובחזקת יד!""        ובנגהות גיל קדמוהו    רכסי הר ותהומות רום;    ובאשר יפנה – מרחב,    ואין אדונים לו ביקום.    1903       "
3495,אברהם אבן עזרא,46,1,1,1,1,0,0,אברהם אבן עזרא,"   	 	 	     אבטח ביום צר לי / באל, ורם דגלי;    אם חטא יהי נושך – / פתאם יכפר לי.        בינה, ידיד, שועי / הקשב והאזינה    ניבי, ושור דמעי, / הוד תארי שנה.    איך אשקטה, רועי? / הן אויבי חנה    עלי, וסר צלי, / גם מעדה רגלי,    קשת לחץ מושך / נגדי, ויורה לי.        רועי, בהנתני / תוך כור עני וביד    זרים נתתני, / וביד יליד ציד –    הולם הלמני, / גם היתה בי יד.    אל תט באף, אלי, / אלי ושא סכלי,    מאהלי משך / יערב לך קולי!        מלכי, ענה ופדה / נבדל לך הומה,    בו כל זאב ירדה – / ולישעך צמא,    מי בלתך פודה / ומי לך ידמה?    אם יענה בעלי – מה יעשה צר לי?    בבור ובחשך / שמך יהי אור לי.          "
4925,יוסף אבן זבארה,92,1,1,1,1,0,0,יוסף אבן זבארה,"   	 	 	     וינחני עינן חברי עוד על נתיב לא ידעו עיט / ובנהר בל תלך בו אני שיט, / ולפנות ערב ראיתי עיר דלתים ובריח / ולפניה גנה כל עץ פרי תפריח / ובה כל מיני בשמים תריח. / ואמר אליו “מה העיר הזאת?” ויאמר “זאת העיר אשר בחרתיה, / פה אשב כי אויתיה, / ובה מקומי וביתי / וכל ימי חיי זאת מנוחתי”.    ונבוא שמה ויביאני אל ביתו / ויראני את כל בית נכותו. / ואמר אליו “אדוני, האכילה והשתיה / טוב לגוף מן הראיה”. / ויאמר “אל תהי נמהר בדבריך וממהר, / כי פעמים הממהר מתאחר”. / ואמר אני יוסף בלבי: עתה יעשה עמדי כל חפצו / ועל כן הביאני אל מקומו ואל ארצו, / ועתה ידעתי כי מתאנה הוא לי, / כי בכל עת יריבני על מאכלי, / ואפחד פן ישטמני בלבו / לכל אותותי אשר שמתי בקרבו./ ויצו את עבדו אשר לא יחן / לערך ולשים את השלחן. / ויערך אותו ויפרש עליו בלויי מפות – / תאמר בראותם מצאם באשפות. / ונשב איש במסבו / ויתן לפנינו לחם מצות אשר אין חפץ בו. / ויאמר אל העבד / אשר היה מחול כבד / “הבא מן המטעמים אשר אהבתי / והירק אשר לאכלו תאבתי, / כי האדמה אשר באתי משמה / לא טעמתי בה כל מאומה / ולא מצאתי בה כל עשב ירק / ולא ראיתי שמה מטר ולא ברק”.    ויקח העבד קערה אחת שחרה כעורב מכל צד ופנה / ואמר “אנא יי הושיעה נא!” / ויבא אותה על השלחן והיא מלאה חזרת / אשר בזכרה כל שמחת לבי מתפזרת / ובכנף המעול וחומץ / קערה שניה מלאה חמץ. / ויאמר אלי “אכל את החזרת טבולה בחמץ, כי היא מעירה את התאוה ומכבה להב הכבד / ואיננה על הגוף מאכל כבד, / ועל כן נקרא שמה חזרת, / כי היא הכבד החמה לבריאותה מחזרת”. / ואמר ""אדוני, כבדי מאד קרה / ולא אפחד מחם המררה, / וידעתי כי היא תזיקני / והחמץ לא יועילני "". / אמר אלי “ואיך תזיק ונקרא שמה חסא, / בעבור כי היא על הגוף חסה / ושומרתו מן הלחות הרעות, / כמו המרה השחרה והאדמה המרעות?” / אמרתי “המקום לא יחוס על מי שזרעה / וממיני הירקות לא גרעה, / כי היא מחשכת העינים / ומחזקת כאב הרגלים / ומאחרת לצאת מבני מעים / וחושכת ברכות רחם ושדים / ונקרא שמה חזרת כי היא מטבע החזיר / אשר כל חכם לב ממנו יזיר – / ועוד כי אין זה ליל שמורים / אשר נאכל בו מצות ומרורים”.    וכשמעו  דבר המרורים ומצות / השיבני בלשון ריב ומצות / “פליאה דעתך ממני אשר למדת מכל המאכלים הרעים / ולא למדת הטובים אשר לכל חכם לבב ידועים”. – – –    ויאמר כפעם בפעם לעצרני מן המאכל בדבריו / ולהותת עלי במאמריו.    ואשלח ידי אל כתפי השה לאכל מהן / ויאמר אלי “השמר ולא תאכלן, / כי הן מקבלות הלחות מן הלב!”    ונטיתי ידי אל החזה / אמר “אל תגע בו אפלו במחזה, / כי הוא מאחר להתבשל בקבה!”    נשאתי ידי אל הכליות – אמר “הנה מקור השתן ושארית לדם”.    הרימותי את ידי אל הירכים – / אמר “הנה הקרובות אל המעים, / אשר בהן צואת הבהמה”.    הפכתי ידי לקחת האליה לעמת העצה / אמר “לא טובה העצה, / כי היא מזהמת ורעה / ותמית התאוה כשעה, / ועל כן קראו שמה הכשדים לקינה / אשר כל אוכליה לסוף יעשו בכי וקינה”.    אמרתי לו “הואיל ואינך רוצה שאכל ממנו, למה הבאת אותו / ולמה צליתו?” / אמר “אכל מן הנתחים המועילים כמו הכרעים והזרוע / אשר אין בהם כל רע”.    ואשלח את ידי לקחת הכרעים הקרובות אלי, / ויאמר “אל תקח מן הקדמוניות / וקח מן האחרוניות, / כי הן הטובות, / ולא תקח הימנית / כי טוב ממנה השמאלית, / לקרבתה מן הלב והחם הטבעי, או קח אשר אתן לך ועזב זולתו / ותנצל מרעתו”. / וישלח ידו אל הכרע השמאלית היבשה והשרופה ויתננה לי ואכלנה ככלב אוכל עצם. וימהר ויאמר אל עבדו “מהר הסר אותו, / ואולי ימלט מפגעו ומרעתו”. / וכראותי מעשה זה הנבל / אמרתי אני בלבי: אין לי כי אם להעז פני אל הכילי הזה אשר על מעט בשר נפשו תאבל. / ואקרא בקול גדול ובנפש מרה “הכלב אנכי אשר תתן לי העצמות? / הנמצא כתוב בכל ספרי החכמות / להאכיל לבני אדם העצמות מהחיות והבהמות? / תן לי הבשר כי נפשי אליו שוקקה, / ואם לא – אקח בחזקה!” / ואשלח ידי ואחטף מן הבשר / בטרם מלפני יוסר.    ויאמר אלי “על מי תזעק ותענה עזות?” / ואמר אליו “אין לי לעמד על זאת”.    ויאמר לבני ביתו “הראיתם המשגע אשר בא אל שלחני / לשלל ולבז את הוני / וכל אשר לפני אכל וחתף? / בזה צדק המשל: קנינו תרנגול – ושב בביתנו שתף”. / וילטש עיניו / ויחרק שניו / וישבע לאמר “לולא היית בביתי / ובאת בצל קורתי, / יסרתיך בשוטים / והוכחתיך כאחד השוטים”. / ויוסף דבר אלי ויאמר “אמת אמר החכם הפרסי, כי פרידת השוטה טובה מחברת הדעתן”.         "
6157,יהודה קרני,332,1,3,4,1,0,1,יהודה קרני,"   	 	 	    א: מכתב מפולין   אמי היתה זקנה, היו לה כבר נינים  כשכתבה מפולין לי אגרת  בעצם כתב־ידה, היה מפנין פנינים,  וכה דברה אלי מכל פנין וכל כותרת:    ""אמך זקנה מאד, אולם בזכות אבות  הולכה עוד התפלל בבקר ובערב;  ובזכות אמות עיניה לא כבות  ועוד בלי משקפים היא סורגת גרב.""    וגם לצון חמדה: ""ברוך השם לי אין בפה  אף שן אחת מזהבת;  אתה יודע, בני, מה פשר פלא זה? —  כי כלן נשרו, מלבד אחת מסרבת.    ""כן, כן, זקנה אמך, אולם תודה לאל  בעניני צדקה תמיד אני טורחת;  אך צקון לחשי הוא: ארץ־ישראל  ולהיות עמך בארץ המבטחת.    ""להוצאות הדרך? אמכור הפמוטות,  מתנת אמי, לכלולותי זמנה לצקת;  ודאי־ודאי, הלב כואב מאד ומאד,  אך מה בררה? תסלח אמי ז""ל הצדקת.    ""כתבת, בני, שלא תוכל לכלכלני בכבוד,  ועוד משבר בארץ ובית לא בנית;  אלהים יעזר! כי כל הארץ לנו בית, בית אבות —  הלא קראת, קראת ושנית.    ""ולהביאני שמה, בן יקר, חביב,  הבטחתני פעם, ואם לא אטעה — פעמים;  הו, מה כלתה נפשי להיות פורים בתל־אביב  ובתשעה־באב — לבכות בירושלים.""    כך כתבה אמי בעצם כתב־ידה,  ומובן מאליו — בלשון יהודית מדברת;  ואני תרגום חפשי התקנתי לכבודה,  דוקא בחרוזים, כי היא היתה משוררת.     ב: מותה בארץ   בערב יום מנוחה, כששקעה חמה  וממלאכתם שבתו אדם גם אלהים —  החל משור נוסר על פני האדמה  וגרזן חוטב במחבואים.    בערב יום מנוחה, עם מלאכי שלום  ועם לבלוב נרות שבת —  דלחה שקיפות עיני היהלם  והחוירו שתי אבני ברקת.    בערב יום שבת, ברן שפתי כל חי:  לכה דודי לקראת כלה —  אני, ואחי עמי, מאחיותי ומאחי,  ראיתי אלהים עושה בהורתי כלה.    וכל הלילה הוא חטב, גזר, נסר,  וכל הלילה עד סים,  וכל הלילה היה קרוב גם לי קרבת בשר  מלאך המות — כי קרוב היה מראשותי האם.    הבקר אור — ונחתמה על שפתותי המת  עוית רבת ענוי ואף רבת השכל:  ברך נא, בני: ברוך דין אמת  על מות אמך לאה בת יחזקאל.    והיה זה בשבת בבקר, בשעה שש  כשברכתי את הדין;  ולאורו של יום שביעי חבקתי אם קרה כשש  ונשמת כל חי, נדמה לי, נכנפה בלבן הסדין.     ג: הירשה   מה קבלתי מאמי?  השיח המגון;  וסוד חיי אנוש  מובן ולא מובן.    מה קבלתי מאמי?  הסבל המנמר;  הכעס הרושף,  הצער המשמר.    מה קבלתי מאמי?  המזג הגועש;  ולזעק מכאב  ולשתק מאש.   *   ועוד ירשתי מאמי:  “סדור־תפלה” ישן,  המטפטף רחמים  ומתמיר עשן.   *   ועוד ירשתי מאמי  עשירות רבה:  שיר ליום הזה  ושיר ליום הבא…        "
5750,רבינדראנאת טאגור,262,1,3,4,1,0,0,רבינדראנאת טאגור,"   	 	 	         לו הייתי, אם־חמדות, רק כלב קטן, ולא הייתי בנך הקטן, האמר אמרת אלי “לא”, לו נסיתי לאכול עמך מן־הקערה האחת?  האם הנס הניסות אותי ואמרת אלי: “העלה מזה, אתה כלב קטן ונמאס”?  כי־עתה גשי הלאה, אמי, גשי! לא אוסיף עוד לנצח לקרבה אליך בקראך לי ולא אתנך עוד לנצח להטריפני את־מאכל יומי.      לו הייתי, אם חמדות, רק תכי קטן וירק, ולא הייתי בנך הקטן, האסר אסרתני אליך בכבל מיראה פן אעוף מזה והלאה?  האם הזהר הזהרת אותי באצבעך ואמרת אלי: “מה רע לב הצפור הפוחז הזה! הן מכרסם הוא את־טבעות כבליו יום ולילה”?  כי־עתה גשי הלאה, אמי, גשי! אברח־לי היערה, כי לא אחפוץ כי תוסיפי לקחת אותי אל־בין זרועותיך.              "
1168,שאול טשרניחובסקי,16,1,3,4,1,0,1,שאול טשרניחובסקי,"   	 	 	     פסח מדכים בארץ…       לכאורה, הימים כתקונם:  היו ימי ערב-פסח, והיו פני חמה מסבירות    לכל ברואיה; וגשמים מטפטפים תכופים וצפופים,  פותחים מתוך חיוך חמה וגומרים מתוך חיוך שמש. [5]  אי מזה נדחפו באו ריחות מריחות משנים,  ריחות עדינים-עדינים מערב לערב גברו,  קשה לעמד עליהם, רכים ונוסכים חלומות  על קצות מרחקים ירקים רוחצים במכחלות עם שמש,  פנות חבויות של צמחים נפלאים וזרים מתפנקים. [10]  ורוחות עליזות-קלילות, רוחות-קנדסים חמימות,  מעשי שובב בידיהן, התחילו מרדפות עננים  קלים ורכים וצחורים, פחדניים קלי כנפים;  דלקום מדרומית-מערבית לפאת קדמה מזרח השמש,  כאילו אין להם עוד שום דבר בעולמם הנהיר, [15]  סיעות סיעות דפקו, כעדר רחלים נפחדות;  וערב עם נשף חרישי קבעו מקומם ועמדו  תבנית הכנף האחת של צפור-אגדות ענקית,  מני קצה השמים עד קצה השמים לרחבם,  תחלה לבנת הנוצה, אחר מורידה, ענברית, [20]  זעפרנית, חלודה, וסופה מתכילה-אפרה;  או שהסיעו עב-ענן אחת קשת-רגל וכבדה,  שחרה-מתכילה באמצע על קוצות אפרות-כעורות  וכל פאותיהן ברותחים, המעלים קצף-קצפים.  וכשהתחילה זוחלת, התפשט והגול-הפרש, [25]  תפסה את כל הרקיע כיריעה אחת מאפירה,  עד שנמסה ופרצה ארצה בגשם נדבות –  חומה נטויה באלכסון, שוטפת, רוגזת, רועשת,  פתחה מתוך העלטה וגמרה מתוך חיוך שמש  במפלשי עבים קרועים ובמראות שלוליות קרירות. [30]  עמדו הבצות מחכות לקבול רגליהם של פעוטות,  והאדמה הספוגה מי-ברכה הזדרזה להתיבש,  נעשית רכה מתפשת כנגד הרגל הנעוצה,  כאומרה: בנים חביבים, הרי אני כאן לפניכם  עפר תחת רגליכם, התהלכו כטוב בעיניכם. [35]    פסח מדכים בארץ…       לכאורה הימים כתקונם:  פתחה בפסוקי זמזומה דבורה זהבהבת שקדנית,  צרעת-דרכים רוגזת וזבורית קשת-כנף נוהמת;  ואותו שאון של פסח כשר והמלתו [40]  עולים בעולמם החמים של בקתה ובית יהודי,  אשר יש בו מרשרוש המצה היבשה בסדין  תלוי על גבי יתוכים, שנשא מבית המאפיה  ונכנס לחדר העומד ומחכה בטהרה וקדשה;  לחש-לחשים של מגהץ-הברזל הפגום ויתר [45]  כל כלי-ברזל, לרבות פצצות של ברזל-הסיגים,  פלטת מלחמות-קרים, ברגזם ובהעלותם  קצף ברותחין שבתוך חביות וגגיות לכשרם;  קריצת-חריצת אבנים, מלבנות וטורחות בשפשוף  קרשי שלחנות ושרפרף, קרנות מגרפה ויתוך, [50]  עוברים בזרם של מים וממרקים החמץ של-חלין;  צלצול צנצנות צמודות צמד לכליל אחד צנפה,  כליל אחד: כל כלי הכסף וכל כלי-מתכת למינם,  אשר מבעץ – הבעץ החור, ואשר מנחשת –  נחשת אדמה, וכלם ממרקים בנתר הצחר: [55]  כפית וכף וסכינים, כוסות של קדוש, ממלחה,  בית-החרסת העתיק, מסננת הטה וצבת-סכר;  עונים בצלצול עליזים זה לזה, קשורים בחבל  לשם הגעול הכשר בגגיות בלן-“המרחץ”;  וקול של עלי, המתדפק על דפני מכתש ומדוכה, [60]  כתוש ודוך את המצה עד שתדקק לקמח.    פתע נפל הדבר! יהודי שב מן העיר, בה  עשה את אשר עשה, והתחילו מתקהלות קהלות,  פנים נופלים וחורים… ובעוד שעה קלה, ופשטה  רנה בחוצות הכפר, לא היה בית לא ידע. [65]  דברו, ושתקו ודברו – בלחישה, בעינים נפחדות;  קלטו בצמא השמועה, נאנחו ופנו איש לעברו,  בעין חושדת השקיפו בעיני הגויים השכנים.  הפכו השיחות ללחש, נעשו לחשי-צפופים,  פתע הנמיכו הקולות, יראים לשמע את עצמם, [70]  מרבים להזכיר עיר פלונית ומחסני רכבת,  את הקצפים הרבים, הפועלים שם במחסנים.  פתאום השלך הס! בבתים, בשוק וברחובות,  כאותה דומית-האימה שלפני הסער הקרב,  ונגלה, נתחור מהרה: גם הם כבר יודעים, גם המה. [75]  שמועות פרחו ובאו, ספרו מפה אל האזן,  נמצאו עדי-ראיה, אחר-כך באו עתונים…  פתאם בבקר והשפחה השקצה מבקשת פטורין.  למה? מדוע? כי כך! מביתה צווה, - עוד אמש.  והנה גויים-מכרים נפגשים – כלא רואים, מתחמקים, [80]  עוברים בעינים מורדות, נתבעים – ומגמגמים, פורשים.  גויים מזדמנים ברחוב, מצטרפים לכנופיות, מתלחשים;  עובר יהודי על פניהם – משתתקים, מחיכים איש לאחיו.    פסו הקונים משוק, חדלו הלקוחות מלבוא:  יזכו גם בלא כל מחיר… השעה תגיע ממילא… [85]  קונים אך דברים אין לדחות במשק ובלתם אי-אפשר.  נכנס יהודי בדברים עם גויים-חסידיו – אין בפיהם  מה להגיד: דבורים חטופים ודלי-משמעות.  עין לא נתקלה בעין: זה יצוד ארכות מעמקה,  וזה שכנגד – מורידה, או שמתחצף ביותר; [90]  שניהם, שניהם מבינים את העתידות, הבאות.  יהודים בינם לבין עצמם – נתרככו הלבבות, נתקרבו;  מאחרים זה אצל זה ומאריכים ביחד.  מרבים בלחש-טמירין, מתיעצים, פורשים כפים,  אלא שקולם מנמיכים – וביחוד בפני התינוקות, [95]  בדבור ודבור נזהרים בפניהם, ובמו מביטים  בחבה יתרה נפחדת, מנגבים בגנבה הדמעות.  חורו כל פנים, נזדקנו, קומתם נתכופפה בלי משים.  רעש ברחוב – ומלבינים, קול רם כי ישמע – יחורו.  גם ביתנו נשתתק והגו פנותיו אך אימה. [100]  אימה גדולה חרישית, אימה מיבבת ובוכה  בקולו של סבא, על ספר התהלים יתמוגג בדמעות.  נפסק שירו של אבא, נפסק הזמר לעולם,  אין “אליהו הנביא”, אין “אליהו התשבי”…  פעם, כשצבאו הילדים על אדן החלון הרחב, [105]  היו משקיפים על פני הרחוב והדרך העולה,  עברה בשאון כרכרה וצפופים עליה “הגויים”,  ראו את התינוקות וזרקו כלפיהם אמרים  בחצפה ובצהלה גדולה. ואת האמרים לא תפסו  אזני הילדים; ואולם, כשאלה התחילו מעבירים [110]  כף-יד מושטה על גרונם וחוזרים מעבירים על גרונם –  פנו אל אמם בעינים פקוחות לרוחה, ונזדרזה  להתיק אותם ממקומם, והיא החוירה וצררה  אותם בזרועותיה, התחילה בוכה במסתרים.    פעם, במאחר בלילה, בא העירני משנתי [115]  אבא, והלבישני חמים מצנה מאחרת,  תפס בידי, ובידו השניה הפנס, ששמש  לנו למאור בלילות, כשאנו מהלכים בחוצות.  כך נהגני אל דיר העצים ואריחי-הגלל  דרך הפרוזדור הגדול, כי היה דיר סמוך לתנור, [120]  וכל חלונותיו אטומים בלבנים מפני הגנבים.  והנה בדיר משפחתנו: הדודים, הדודות וסבא,  וכל הילדים הגדולים מבני שש שנים ומעלה.  שנים פנסים האירו, ונרם מכרכר ומפזז,  מרקיד צללים מצללים משנים על גבי הקירות [125]  ועל פני התקרה הגבוהה, צללי בני-אדם וכלים,  צל מתוך צל מקפחים, ויוצאים במחולות מוקיונים,  אבר מזה מאריכים ומקצצים באבר משנהו.  עומדים היינו מסביב לשוחה צרה-עמקה,  נערי דודי הגדולים בה טרחו מעמדים על שלבי [130]  סלם צר ומשלשל. ועמדה תבה של פחים,  תבה של סכריות, ארוזה הדוקה בחבל;  אחר עלו הנערים, נטלו שרשרת ושלשלו  אותה התבה למטה – הבורה. וכך פתח סבא:  ""ראו ילדי חמד, וזכרו! ובאם יחייכם הקדוש, - [135]  ברוך הוא, וחייתם – פה תמצאו כל אשר לנו:  כסף וזהב ותכשיטין; אך זכרו: בפנה הפונה  כלפי מזרח… בפנה, בדיר העצים – בפנה!""  ודודי ואבא והנערים מלאו הבור מחליתו,  אחר הביאו אריחים של צפיעי-הבקר וסדרום [140]  למעלה, על גבי השוחה, ולא היה להכיר המקום.  אין אני זוכר איך שבתי, ואימתי שבנו מדיר זה.  ארכו הרגעים כימים, והימים ארכו כשנים,  באו ונתקימו אז בנו דברי התורה הקדושה:  ""בקר תאמר מי יתן ערב, וערב – מי יתן [145]  בקר ""… ועברה הרנה: כבר קבעו השעה לאלתר,  קבעו בדיוק היום: יום שני, השני לפסחא.  ועיפה נפשנו להורגים! עד שנתעוררה אמא:  ""יותר אינני יכולה. מתי? – יבואו – יבואו!  ירצחו נפשי, ירטשו, ישחטו בסכין פגומה, [150]  יעשו בי אשר יעשו! אך את הטף, את הפעוטות…  לא, זאת… אינני יכולה… נמלטה העירה… ברגל  אל מושבות האשכנזים""… וסבא ענה ואמר:  “אין חיה טורפה בעולם אשר לא תחוס על ילד!”  אותו ערב התחמק אבא ובידיו הפלס, [155]  וכששב הביא בידיו חבילה של בגדים באמתחת.  אמא נפלה עליה, הפשיטה הילדים והלבישה  שוב, אבל בגדי אכרים, גם היא לבשה בגדי אכרים. [160]  ובו בלילה, מיד עם חצות, בא התדפק על חלון  שואב-המים פנס, ואמא יצאה והילדים,  זרקה עצמה אל תוך הלילה המצנן הבהיר…  ואבא נטל הפלס וסבא תקן המגזרה.    וסבא הלך והביא והכניס המצה לבית,  אחר הלך, בגפו, עד קצה כל-הכפר, ושם שאב  מים אל תוך דלי חדש… וישב לסדר וערך, [165]  בחלוקו הלבן ועל כר של פלומת אוזים. –  מנין זקנים נתכנסו לבית-המדרש לתפלה.  ואחרי פת-צהרים על כפתות ועל כל פרטי פרטים  פנה סבא לדיר ובקש ומצא בו קרש,  ויציבהו בפרוזדור. וחזר סבא החדרה, [170]  מצא שק האגוזים, הטמונים לילדים ולאורחים,  לקח כמה שלקח ושב אל הפרוזדור, והתחיל  משחק במשחק-אגוזים, מעשה פעוטות בחגים.  והאגוזים מדרדרים, מתגלגלים על גבי הקרש,  קופצים וגולשים ונחים על גבי הרצפה הנקיה, [175]  נחים באשר יפלו מסביב לקרש המהקצע.  וסבא נושרות דמעותיו, נופלות מדרדרות גם הנה,  נוזלות על גבי הקרש, ונתערבבו אגוזים ודמעות.  וסבא משחק ואומר: ""למען פעוטות ישראל,  בני האמהות הכשרות! למען צאן קדשיך! [180]  ושונאי-ישראל לא יזכו, לעולם ולעולם לא יזכו  לראות בית יהודי שאין בו מסדר של פסח,  בית יהודי שיחסר פעוטות משחקים בשמחה!""      ובשני לפסחא, מיד עם גמר תפלת הגלח,  וכל הפעמונים מתמוגגים בצלצלי תרועה ושמחה, [185]  פתע נשתתקו בצריח… ועוד שעה קלה והתחילו  בוקעים קולות-מהומה ממצלות הצריח הגדולות,  קולות קוראים עצרה… והקהל מזדרז ונחפז  אל המדרגות ולפלוש הכניסה המלאה לה אדם.  צצו פרחחים בסיעות, נשאים בתרועה ושריקה [190]  כנגד ההמון הסוער, מקפצים ומדלגים משנות:  קומו ונכה ביהודים! וההמון הולך וגדול –  באה השעה הקבועה, מחכים לאות ויתחילו…  והנה נפתחה הדלת, אשר באמצע הכניסה,  ויצא הגלח וסילי, משונאי-ישראל מבהקים, [195]  הוא וכל התרפים, הצלמים, תימורות ומחתת-הלבונה,  יצא בבגדי שרד-חגא, ובידיו הצלב הגדול,  דבר את אשר דבר, והשביע העם… ויפוצו  כל העם איש לעברו, ורק הפרחחים הם סקלו  כל חלונות העברים, לא נשאר חלון, כי נפצו. [200]  אחר שקט הכפר          והימים שבו לקדמתם.  שבו הגבירים מאצל מושבות האשכנזים,  אמא שבה גם היא. וזה פנס בא על שכרו.  וכך אמר סבא: אל יאוש! כי מי אשר ברא הפסח [205]  ודאי שברא גם מי אשר ישמר עליו לעשותו,  מבלעדינו מי ישמר? כי אין בלעדינו לעשותו.  ונקא הוא יעשנו על גורי-חזירים מחרכים?  ושמא צרפתי על נבלת שפני-המרבק וצלויים,  פסח כשר, ככתוב “על מצות ומררים”, – לא אנו? [210]  בורא הפסח הוא ישמר את שומר-הפסח ואת ארצו…  פסח לדורות, ואנו אמה לדורות. אל יאוש!     תל-אביב 22.2.39       "
4184,וידל בנבנשתי,47,1,1,2,1,0,0,וידל בנבנשתי,   	 	 	    כתובת: עוד לו   קנה בשם וקנמון / התוכל ריחך לטמון    והוא עובר בכל עבר / בעיר מושב ובישימון    ולך שם על פני חוצות / והתודע בכל המון    לזאת אדאב עלי נודך / ולבי בלתך אלמון    וישבתי במחשכים / ואשאה בשממון    שלח אורך והאירה / דוה לב אצלך אמון    וירד טל אמריך / עלי טוחות לך ארמון    ואם אורך כאור חמה / אני אהיה כנקדימון    ואם רוחי בהר ציון / יהי שירך כטל חרמון         
4909,יוסף אבן צדיק,85,1,1,1,1,0,0,יוסף אבן צדיק,"   	 	 	     ימיננו בחיק קצר עצורה / ועל כן תאות נפש בצורה.    ומה יש למבשר זה, יהודה, / בידנו להוציא לו בשורה?    אבי השיר, כאלו טפחוהו / ידי אגור ואומנתו – דבורה,    יצודד הנפשות רק לרצון, / בלי יקוש ולא רשת מזרה,    לבד בשפת דבש ודבר נגידים / וחך כמן וטל מלה ברורה.    הגור אריה יהודה או צבי, כי / חלושה נמצאה בו עם גבורה?    לזכר פעלו – רוח קנה מר, / ואור מזהרו – כקני מנורה.    כליל יפי, אחי שכל, צבי חן, / אבי מוסר, יליד חכמה ותורה –    הכי מעלה לך יפה בעין כל / ומודעת כשמש המאירה!    ומי זה גדלך יוכל להשיג? / ודי אהבה לך בלב נצורה.    ודודיך מתי מספר יבקשו / לשחרך ביד למאד קצרה,    והם בן-קיש ואתה איש אלהים, / ולא מצאו להביא לך תשורה –    לבד ברכת אנוש, הואל ותיקר / בעיניך – ואם אינה יקרה,    ותרצנה רצות האל תרומת / חצי שקל בעד נפש תמורה.         "
6203,יהודה קרני,332,1,3,4,1,0,1,יהודה קרני,"   	 	 	     ממעלה הרחוב של הס  לאלנבי בירד  גולש יהודי, ולא על נס,  כי אם על גב של פרד.    פניו שזופים, זקנו קלוש  ומעיל לו בלי שולים;  ראשו תחוב ב“קפלוש”  רגליו — בנעלים.    באחת ידו מלמד בקר  לשם זרוז הפרד,  ובשניה — דבר יקר:  שושן או חבצלת.    בן החמור נוער, נוהק,  עקש מצריח צרח;  ועם כל נהק — הנוהג  מריח מן הפרח.    הוא ספרדי או תימני?  אך מי הסוד ישיח?  וכלום על בן חמור עני  רוכב כיום משיח?    הן הוא יושב באבטובוס  רוכב על אופנים  ולחמור עכשו הבוז  ולעג מלא חפנים.    אולם האיש בגנדרנות  יושב על גב הפרד  ובאלנבי מול כל חנות  מרים הוא אות של מרד.    הוא מנפנף בצרור המור  מנענע בחבצלת:  ""האח, ארכב עוד על חמור,  אישן עוד על מחצלת!""        "
6693,חיים לנסקי,385,1,4,4,1,0,0,חיים לנסקי,"   	 	 	       מצלצלת המצלה –    כל צלצול חבוט    ברד אבני סקילה.    נרגמים חלומותי,    כל צלצול משקלת פוד1.    – הוי, צדעי! הוי, צדעי!    מצלצלת המצלה:    קום ליום שעבוד!    כוס חמין לשתות… אך בם! –    מצלצלת המצלה.    לא הרטבתי השפם.    כל צלצול טיף סם    תוך הכוס, תוך הכוס.    מצלצלת המצלה:    תפוש מעדר, טול מכוש,    צא אל המסלה.    את שיאו אפוף הצל    טרם הר גלה,    אך את שנים שפיפוני    כבר העירה המצלה.    – הוי, פסים, פסי־ברזל,    צמד שפיפוני־ברזל,    על גחונכם אלי חפני    גשו לאכילה.    מטעמים בכל־מכל,    טיט, חצץ וחול.    צמאונכם תשבור, פתני,    זעתי המהבילה.    אם לא די, אם לא די –    נא המתינו למסלה.    עוד עתיד לכף שובי    הלם המצלה.        פוד – יחידת משקל.  ↩           "
1717,יהודה הלוי,26,1,1,1,1,0,1,יהודה הלוי,   	 	 	     אשימה מגמתי לקונן על אגמי מים    ברכי כשלו מצום על ברכות שמים וברכות מים    גילת העם הגלתה ולא נגלו גלת מים    ויצמא שם העם למים  דלפו עיני מיחל דלפו מים    הנשמע המון שיר ואין בשמים המון מים    ואולם אערג על ערגת יבשו מאין מים    כאיל תערג על אפיקי מים  זרמו דמעי כי לא זרמו זרמי מים    חשכו עיני מיחל בשחק חשכת מים    טללים חסרו ועב לא נמלא טללי מים    בארץ ציה ועיף בלי מים  יבול העץ ויבול עלהו ואין יבול מאין נבלי מים    כלתה כל נפש כי שבו כליהם ריקם בלי מים    לבב לפני אל שכן שמים    על הארץ תשפכנו כמים  מבוע מספד ספדו על מבועי מים    נחלו נחלי דת כי חרבו נחלי מים    שערו שער כי אין על דשא שעירי מים    ויאמרו תנו לנו מים  עניתי ולא נעניתי ועיני עינת מים    פלג לבבי על חסרון פלגי מים    צום צמתי על צמאון אשר אין מים    עיני עיני ירדה מים  קרא למי הים הקרה לקראת שאלי מים    רשפי לבבות תכבה ברסיסי מים    שקד להיטיב לשקק אל שקתות המים    אם צמא השקהו מים  תשאות חן חן תשמיע בתשאות מים    חזות קשה אל ישמע על חזיזי מים    קול רחמים ישמע כקול מים    קול אדני על המים  יאורו חסדיך ואל יוארו יאורי מים    המלא רחמים ויהמו לי המלות מים    ובשר שאליך לאמר הנה ענני מים    קדמו אתכם בלחם ובמים  דלים דפקו דלתיך כי דללו דליי מים    ביום תאמץ ברכיהם אשר הלכו מים    ברכותיך צוה ואמר לעבי מים    לקראת צמא התיו מים  נהרים אל טובך רוה בנהרי מים    שאבי דמע נהל על משאבי מים    מקרה עליות הקרה והקר מקורי מים    והוצאת להם מים  וכבה שביב שרב ברסיסי מים    אגילה בך כי תגאלני באגלי מים    לברכה ולא לקללה תוריד מטרות מים    ויהי מבדיל בין מים למים  לתעלה תעלה נשיאים והתעלה תמלא מים    וקו חסד ינטה למקוים מקוה מים    יורה ומלקוש ישים מדבר לאגם מים    ארץ ציה למצאי מים  קדוש ירוה ארץ לא שבעה מים    טהור ישב רוחו יזלו מים    נורא ההפכי הצור אגם מים    חלמיש למעינו מים.  לעצירת מטר        
358,רחל בלובשטיין,5,0,3,4,1,0,1,רחל בלובשטיין,"   	 	 	    לחיה     בערב, בסתו, בצריף-פועלים, במולדת,    עפר הרצפה, סדקי הקירות הדקים,    בקרן-זוית עריסה בלבנת כסוייה,    בחלון – מרחקים.  הנחוני כאז, עמל עקשני ותוחלת!    שלך אנכי, דלות סבלנית וברה!    נגשו תינוקות, הסתכלו, החרישו, על מה זה    נעצבה הדודה הזרה?    שלהי קיץ, תרפ""ט       "
6400,מיכאיל לרמונטוב,351,1,3,3,1,0,0,מיכאיל לרמונטוב,"   	 	ישמעאל־בי: שירה מזרחית 	    פתיחה   שוב החל רוח לפעמני,  שוב ננער בי הלב הקר,  ויהי למזמור דמי-יגוני,  מאויי בי, ששממו כבר.  כן בודדה לה בישימון זר,  מאין כל נשמת-חי מקשבת,  על ערער צחה-יום יושבת  זה צפור-עדן, צפור-דרור,  ותנוסס כנפה – תכלת-אור.  ולו יסער מעברים  בקול ילל וסופת-קר –  לה אחד שיר על שמש-דרום.  גם את, כוכבת אהבת-תם,  תומכת חיי-זעפי, שמעי  שירתי זאת מתמול-שלשום:  חדשה, הה, זה-כבר אין עמי.  עוד יד-הזמן לא חבלה בי  לא קדוש הגיוני, גם עצבותי:  אך את צליל-אשר בנגינותי,  ובאחר צליל יודע שמי…     חלק ראשון  א   שא שלום רב, קשיש-עד, קוקז הר-הר!  בין במות-עזך תר אני לא זר:  בשחרית-חיי הן בחיק נטלוני  ולמראה שמי-ישימות הרגילוני.  מאז בחלום אחזיה יום וליל  אך שמי-הדרום וצוקי הררי-אל.  מה-נהדר אתה, נוף בן דרור וזעף,  ואתם, כסאות-עולם, במות-רהב,  בדאות ממרחק עם ערב היום  אליכם עבי עשן-תכלת, דם  תרעדנה על ראשיכם כשיח-צללים  וכנוצות-הוד על קובעי ענקי-סמלים,  ורם על רמים שלו צף על-פני  שפרירים כחלים הוד-ירח גא!     ב   ומה אהבתי אז, קוקז נאדרי,  את אש-הקרב בלב העם ההררי!  ותכלת עמקי רום ומגור-הילל  של סופות-רגע-קט, בתת הד-קול  מערת-צור למערה, הר להרים,  כקרא קול שומרי-לילה מעברים.  ופתאם יציץ שמש, והיאור  גיל-זהב יעט, ראשו מר  ינשא ציץ-השדה מול קרנים  ועלז כפרח עדן ושמים…  בשעות ערבים דם אתבונן לי  ביריעת עבים פרומה שם, והיא,  חכלילת-חופים וחבצלת-צבעים,  תצבר ברגז על מעזני סלעים –  וטירת-כשפים, פלא-קדומים, ראה,  לפתע צצה; אך חיש-קל – מאי  זה רוח שובב נשב בה – ותסער…  כה יפסיק צליל-הקולר בבית-הבור  הגיוני אסיר דך, הגיג-הזהר  על תלמי שדי-מולדתו, שדי-דרור…  בין-כה מערבה ינהרו עננים  אחרים, והם מהררי-שלג לבנים,  ילוו יום – ונצפף אח אל אח,  ואח מאחרי אח אז יביט, כלו צח,  וכה שלוים הם ומדשני-אור, כאלו  עד-עולם חיה יחיו כה, יגילו.     ג   וספונים בערוצים שבטי עם,  הדרור לו אל, ותורתו – קרב-דם.  תוך שד וחמס יפריא ההררי,  תוך ענין-חיים מוזר ואכזרי.  שם עולל עוד בערשו תבעתו אם:  “ישן, הרוסי בא!” לחגא זה השם.  שם מכה אויבו – עול אין בכפו;  שם רע – בריתו עד, אך ארור אפו;  טוב תחת טוב, דם תחת דם,  ואהב גם שנא – אין חקר למו שם.     ד   אפלות שם אגדות. צ’צ’ן עני  מילידי דבשות-קזבק עת לוני  בדרך בין ההרים – הואיל שח  לי ספור מני-קדם. זה המך  תהלת דור-אבותיו השמיעני,  אל תחת צוק רסלמבק הוליכני:  מעל לנתיב עקלתון, כמו  בעצם נפלה דבר אלה עצרה,  כגגית כפויה עמדה אבן זה.  אדרת-ירק עטפה לתפארה;  ובצלה, חבוי-לו מדלף קר,  מבלי יגר, פן ימוט צוק מהר  יפיפה מני-תכלת עין-הבנות  שבארצות-צפון המשלגות-לבנות,  ונשען על גבעולו כחם היום –  שם ציץ-מזכרת יפרח בענות-דם.  ותחת צוק-הקדומים, צוק-ירקון,  לפני ישב ישב זה הזקן;  הוא קדר, שב כפני חלמיש קר.  ומורד-ראש דם הגה דבר מר…  העל מולדתו שפך לב בצנעה?  אנכי אז הפריעו לא אהינה;  אך דמי השב משתיקת סלעי-עד  להבחין בל יכלתי אז כמעט…     ה   זה ספור העזוז והעצבון  אמרתי: אביא-נא עד ירכתי-צפון,  ויהי גם זר ומוזר לנו פה –  כאשר קבלתיו, אמסרנו כה.  כי צר לי, אם כרז-משאון  עמדי, גר-העולם, דברי דם יגועון.  ואף אם לא יקשיבו לי – אני  עד תם אספר. מי לו נשמת-גאון,  לא ירדף אחרי זר ושם שגיא,  רק שיר ואהבה – רק בם יחי  המשורר, בלתם – חייו פה עגומים-שחורים,  כערית שחק בלי כל עב ומאורים…     ו   מקדמי-דור, על חוף, במקום  בין סלעי-צור תת-קום קולח,  מצד משוק ינשא יום  ולקצבי בשטו הוא צונח,  על גבולות אדמת שבט זר  נאות שלום פרחו, כפר וכפר.  תפארתם – אחוה, ברית-נאמנים;  אז ימצא נודד בזה הנוף  גם מלון חם גם סבר-פנים.  צ’רקס אז חי בן-דרור כעוף:  ביפי מראיהן בנות-חמדתם  לתהלה נודעו עד קצה-ים,  וישישים, עמם כבוד-שיבתם,  עוד שפטו בין בחורי-עם;  לצליל-שיריהם לבות חדו,  את ברק-הזהב טרם ידעו,  גם יד-הרוסים, ברק-הפלדה…     ז   אך לא לנצח ברכות-טוב:  לכל יש-יום, לכל יש-סוף.  ופעם – שמש רד הימה,  סביב רגלי-הר ערפל שת –  בלילה זה הכפרים שמה  לא ידעו שקט-ליל ושנת.  עדרים צפופים המו, שרקו,  ומגשמי אופן קרונות חרקו;  ברעדה בלמה אם את פי  עוללה, הרעיש כפר בבכי;  ואבות, עוטי מכבריהם,  דם עלו איש ואיש על סוס  וימלאו אבקת-אש רוביהם,  ולתוך יקוד חיש זרקו את  לא יכלו קחת עוד ושאת.  ויהי בהקיץ עין השחר  על תל-העד רחוץ הטל,  ורוח נעור צח וקל  ויפץ אד ענן-הצחר –  ויגל היום תחתיות-הר,  עין שדה ריק ונאות-שאיה,  עשן יקוד הדועך כבר  ועקבות אופן – ודומיה…     ח   אך מה המריצם כה עזב  עפר-אבותם לבלתי שוב,  ולמדבר זר מה-פתאם חשו  נדד וגלות מרצון טוב?  החרון מחמד אם חזות קשה?  לא-זאת! כי שמעו שמועת שד,  כי גוי אל ארצם שם פעמיו,  גוי אביר-לב, לא יחן קמיו,  גוי, הכל חת מפני רעמיו,  גוי, חילו רב מאד-מאד…  צ’רקס, מאז אביר-מלחמות,  כבר למד מות-גבורים למות;  וגם לאשתו, בת-קוקז,  חנית-פיפיות ורוח עז;  וחתת-השד וחמת-מציקים  לא יכלו אותם נתש מפה.  ואולם אוי! כי זה הגוי  זה – הכין למו קלון-אזקים.  חבור-מולדתו בן-קוקז  וחומד שקט הוא מאז,  ואולם דרור, הדרור לו חביב  מכל מנעמי אדמת אביו.  ""לבשת צר, על אף הצר  נעזבה-נא ערוצי הר;  ואותך, בשטו, נמרץ, אים,  ינס-נא להגיש לנחשתים!""  כה גמר אמר איש ואיש  ובשטו בן לרעם עתה,  רעמתו-הוד בענן יעטה  ועל הרוסים שוכני-מטה  יכונן מבט קר וביש…     ט   בין-כה – ויארכו הימים,  השבטים חרשו נקמת-דמים;  ושנים חמש נטו כבר –  אך טרם שפך דם הצר.  במדבר-דמי בין סלעי-נכר  צ’רקס הגולה החליף און  ויבן כפר וגדרות-צאן  (כיום אין שאר להם וזכר),  גם בחור-קרב גם שב בעם,  משטמת-מות יקדה בם.  רסלמבק כבר יחכה שמה  על גדות קבן לנסיכי-ברית;  לזגין הריח אש-מלחמה  וימהר ללטש חץ וחנית –  ויגמל חרש זמם-אכזרים:  נקם-שאול משאנן צר.  כן חשרת-שלג בראש ההרים,  מתנוססה בשפע זהרים,  עתידה גלש על ראש עדרים,  בשלוה רועים לרגלי הר.     י   בעת ההיא, ביום-בציר קר,  בין הר-ברזלי והר שפיפוני,  בנתיב, עקבותיו נכרו מעט,  בתוך גיא-תנובה – איש אלמוני  על סוסו עבר לו בלט.  מסביב הרים כענקי-שאיה  אל נבכי-רום יעפילו עז;  ואיש מעל לגב אחיהו  יהרסו זקף ראש וראות.  ורם על-כל המחמש-שיא  מתכלת-אד כמושל עז,  על סביביו יפיל אימת-רז.     יא   עוד טרם מחה שר-המאורות  מעין הכר את טל-האורות;  אל תוך הגיא מצלעות הר  נטיו סבכי פראי-ענב  ויזו אגלי כסף קר  על גב הסוס וראש אדוניו.  ופתאם עמד זה, וכמו  ברק-רעיון פתאם נצנץ בו,  ונבוך יתעה מבט-עין,  כמבקש פה דבר-מה – ואין.  יש פתאם ירתח סוס וטס,  ויש את שטפו יעצר, אז  יזדקף חיש, והוא זע, קודח –  שאיה. הוא מסוס צונח  ולאדמת טל יט ראש, ישח –  אך רחש-דשא יאזין, הס!  כמו פס כל חי לעד בשממה…  עצבון יעיק לב בלט.  אהה! קול דהרת-סוס לו שמע,  לו מצא שארית נוה קט,  בשמחה נתן כל עולמו.     יב   אך מי הוא זה המשרך שביל?  בשמט על כתפיו, פלג-מעילו,  על מצחו יצנח קובע-שער;  צור-חרבו מך: לא-נוי, לא-צליל  ונדן פגיונו לא מפאר;  ומשנס הוא פס-אזור דל  ורובו זה על גב מעל –  נרתיקו ילבין ממרחקים,  מטלטל חיש על רוכב-סוס;  ואיך לא תבחן עיני דמות  היושב-הר מדמות קוזקים?  ובכן – צ’רקס האיש הלז.  אך שחרחר פניו כליל גז,  כי סערות צפון-הקר ושלגיו  ורגז שמי הכפור העז  כבר מחו מנו שחרחר נגב,  אך נכר עוד: צ’רקס – הלז.  עבתים גביניו, עיניו – נשרים,  ארכות-שחורות שערות-ריס,  ופזיז-קל כל ניד: כל זיז.  ולא גלחו עוד, כמשפט זרים,  שחור-זקן לו ושפם-השחור;  מפיו תברקנה שני-צחור;  כקצף, יז על שפת היאור.  כן רבי תורות עם ההרים  עוד טרם יזנח זה בין-זרים…  אך אוי לו, אוי, אם למד כבר  אל דרכי גויי-ההשכלה;  אם טהרת-לבו כבר חללה  וישת מכוס הסם המר!  אהה! לחמדה זר, הוא בלה  בטרם שערו הפך שב –  על-מה לארץ-השעשועים,  אל נוף החמדה והאוויים  כפור לבו הביא זה לשוא?     יג   עוד צעיר הוא כבני-עלומים,  אך ברק מבטיו משיב קר.  כה עטה יעטה קרום הכפור  את אפל פני הים הרדומים  עד פרץ הסערה הראשונה.  גם אש, ששקעה בעין אביר,  תסתתר לה, כבסבך-כפיר,  בנבכי-לב; אך עז-שלטונה  יכניע גם הלב-הצור:  זה אש-התפת אם תתנער,  בחשכת לב תהי לבער  ותלהטו חיש לגחלי-אור.     יד   וכל שעבר צף למולו  כצל המת משחת בא;  וכמו מאז נשתנה כלו  לא נודע, איך זה ובשל-מה.  אז יצא-לו לשדה-השאיה  ופתאם – מה-זה? – קול-יריה  ואחריו אט מהר אל הר  כגלגול-רעם בלעג זר  מתגלגל הד משלש, חולף.  צ’רקס חיש-קל פגיונו שולף;  ופתאם ירא בסבך קוזק  וחמוש הוא קנה-רובה רק;  לפניו פסיון בדם מתבוסס,  זנב צבעי-קשת לו מתנוסס,  ומפרפר עוד ברטט קל,  הלום-הבדיל ורחוץ-הטל…  ורוכב-סוס חיש אליו קרב.  ""קוזק, אמר – הוא פוצה פה –  אמר: האם מכבר פה חרב  ושואה דם הנוף הזה?""  – ""מאז הרוסים הלכו פחד  על עמך, עשוי לבלי חת,  אל הררי-נכר חבאו יחד  ועדן זה חמשי גז"".     טו   אך מה-לך, צ’רקס בן-הרים?  מדוע יד הנפת על  ואת פגיונך על-מה תרים?  מחל ללצון קוזק, מחל!  אהה! כי בא, כי בא השלם:  כבר מטל שדוד קר ואלם  ומגאל-דם הלץ הזד.  צ’רקס פני-צר הקפואים ירא  ובקרבו רתחו דמי המרי.  הה, לא! עצר לא יכל עוד,  לא יכל שאת הבוז הנורא!  וכהאדים שחק בליל-בערה,  וכהציף זרמת לבת-הר  מלא-רחב גיא – כן אדם מר  על פניו הוצק, ובמבטיו  חיש הצת ברק פי-חרב-קטב  ובתוך הברק חזות כל:  תהום הנפש והשאול!  צ’רקס לצפון שלח עין  וצל שחוק ביש על פניו רד;  ומה רוש-פתן וארס-עד  לעמת זה השחוק? – כאין!  וכגל יך לבו רום ורום  ורוחו צר מסער ופעם  ואגלי יזע קר מזילה  פדחתו, אך בפיו אין מלה.     טז   ופתאם ננער, רעד, שח  ויט וירעש סוסו: צלח!  וברגע קט כברק אפל  במרום הגבנון צף וגז –  ויאבד חיש בעב-ערפל.  על כפי-מגור סוסו טס  וכמו על רוח ישאנו:  כה דהר ידהר אך הנס  ומוסר-כליות ירדפנו…     יז   לאן צ’רקס פעמיו שם?  אי ישקט בו שאון-הדם  ותקום סערת-לב לדממה?  הישקע צמא הלב החם,  אם תוכל שקט זה אש-הנקמה?  הכפר, בו ראה ילדות, דרור,  ומסגד-אל ונאות שלום-אור –  כל-זה, אהה, הצר בלע!  לא! הוא לא ידע עוד מרגוע  עד אם מגל עצמותם-צחור  הוא ארמון-קברים למו יצב,  להיותו אות לדור ודור  ונקמת-עד על בוז מנאציו,  ויגל חרפת נוף-הדרור!  ""כדמן-חוץ לעד אשימכם  והיה שמי לכם לחת;  זה-כבר, זה-כבר אתעב שמכם,  ואך לנפשכם ודמכם  צמאתי פה בזה העת!""  ושט הסוס האביר רתת  וגעש נחיריו כאד הסירים  ומזרות עיניו ברק די-נור;  מרחוק הררי-עד כבר נראים,  מעזני-שן, פתלתלי-צור,  ומעלף-צחור וזקוף-ראשים  יתגאה שט עד רום שמים,  ורוכב-סוס בלבו נם:  “בעוד אך שעה אבא שם”.     יח   לפניו עוד בקרום-ערפל,  כקיר של אויר כחלחל-אפל,  נמשכים צוקי דבשות-רום:  פלמונים-זרים כמו חלום,  שוב יתפרדו, שוב ידבקו…  ושעות שתים עברו כבר!  וכאלו על האיש יצחקו,  עדן מראיהם פלאי-זר.  פני הרוכב יתרעמו  וכושל כבר הסוס מזרם,  וכבר מערבה יפן יום  וצנת ליל באויר קמה, –  ואלה ענקי הרי-שממה,  אף-כי הגבירו שיא וצל,  עדן מראיהם – חידת-אל.     יט   אך הנה כבר כענן כביר  בו יפגע פתאם גוש הר-הר;  כתשבץ-כביר יתגון סחור,  ושיא משיא עלות יתגבר.  מיזע פגר סוס משטף  ויעמק פה נשימת-אף.  וצל הילדות, תר-שעשועים,  לפני צ’רקס פה צף מתהום;  בלב הקיצו הגעגועים  ובעיניו צצו אגלי-תם.  ותשקע איבת לב-המרי,  ומצוקות מחשבות הקרי  כמו קלו פה. את מצחו-אור  צ’רקס אז ירים, ישקיף סחור –  ורוח-גאות לבשתהו,  כי הוא צ’רקס, פה אם חבלתהו:  יחידי בין מצוקי-הר,  כמו עמדה פתאם זרמת-חייו,  בהגיגי-עולם הוא השר  וספג אלמותם – כל מאוייו.  וישכח פה את עליו בא,  ורוחו פתאם כמו התעלה;  וכחבק איש אחותו-כלה  כן חבקה נפשו עולם-יה!     כ   כבר אדם קדקד הענקים  מחכליל שחוק בפאת די-נור,  וחשך רד בנקיקי-צור.  ממצרי-גיא, מנתיב-עמקים  ערפל נם בדממה צף,  ואך קול צעדי-סוס חזקים  במרחק ימוג אט וסף.  וידעך אלם יום-הבציר;  ונובל חציו קפל דם  עלהו-מר כל ציץ וחציר  ויישן שנת באין חלום.  אז חרש אט מנקיק-חלמיש  כחרוז טבעות צפע גח,  יתמשך עצל, קר וגמיש,  אף יש יתקמט חח על חח.  ומכסיף גבו – עור הפסים –  כהכסף דם ממעבה-סבך  החנית או שריון הקשקשים  (הזנוחים מני גבור-חיל  בשדה-הקרב) אל מול ירח,  שמצאם שם בקדרות-ליל…     כא   כבר אתא לילה, ליל אפלה;  הנודד עטף גלימה גדולה.  מאחרי אלון עבת, גוץ,  התחבא שביל; הרוח סועה;  הסוס התנגף תוך-כדי-רוץ  וינחר כחש לפתע שואה,  ויעמד… חיש הרוכב רד –  ולרגליו שאול פעורה כלה  ושם בתהום, במעמק-עד,  ישוקק פלג רב-המלה  (זה דכי המלה לי לא רז:  בישימון-ליל הקשבתי זעמה  ורב, הה, רב מחשבות אז  הקיצו בנפשי זו הנשמה!).  הרוכב תוהה על הכף  באין-איל ובאין מגמה;  אך פתאם – שם בליל-אין-סוף  מרטט אור. ושוב על סוסו  הנאמן לו, אבירו, מנוסו,  הוא עולה חיש, וטוס ודהר  לשם, לשם, אל שביב-האור.     כב   לא שד-מזמות בעלטה  ברשתו משך את הזר;  לא עין בכור-שטן שם להטה  ותאזר שביב בנקיק הצר –  שני אהלי-ענוה צחורי-קירות  שאננו דם לרגלי הר;  עליהם כפות-גג משחירות,  וכטור ציציות יצנח רב  משולי-גג ספיח רב,  ורוח טחב, רוח-סתו  מלחש למו נוגות זמירות.  ומקיף את החצרים סיג  חרולי-עץ, וכלו מק  וישח כבר מעדן כביר.  ותנומת-עד ודממה סחור,  אך צהר קט יגיה אור…  ויצהל עז הסוס האביר  וברגלו יך עפר-החול  ולקולו ענה סוס בקול..  אז יצא מי מפתח נוו  וישאל את הבא: ""את-מי  נביא-אלה לעת-ליל יבא?""  ויען: “נודד זר אני!”  ולא יסף עוד הסב הענו  חקר מאי ומי האיש  ולנוו סור הוא קוראו חיש  (כי כן היא תורת אב לבניו);  וכבר הוא עושה כה וכה  להתיר סוס אף תת מספוא.     כג   לנוה ספוג עשן כלו,  אז יואיל האורח סור;  השב יושיבו מול הנור –  ולבו טוב ושש למולו.  על-קיר יתנוסס כבוד עזוז  בן-הר: קני-רובים, חץ וחרבות  עם כתבת-מוסר בת חרוז;  וברדס שודד-ליל בזוית  וגלימה, שוט וכר לסוס.  ואיש עם רעו אז ידברו  על דרור, על קרב, על ימים עברו;  וחי וסוער זה השיג,  וטסים הם על-כנף-הגיג  אל קדמי-דור ולימים באים.  כה טסות שעות ולילה עף, –  מול אור הקמין יושב שב  וכלו אומר קשב רב  ודברי זר בעיניו – פלאים.     כד   הוא היה איש לזגין, זה-כבר  (כה גמר אל) בנוף הזר  יתעגם דם. ולו בת נאוה  ובנים שלשה, בני-איל.  עמהם – יש ושכח דאבה  ונעם לו זה אהל דל.  בהברק יחד כוכבי-ערב  ויצאו חיש לשחר טרף  בני-שחץ אל עם נשק חד –  והרבו שד ואכלו עד.  לפניהם ילך צל-מחתה,  ואחת היא – הרג או גנב;  בחרב יקנו חלב-חטה  ובחץ ישלמו יין טוב.  מעדר או מכפר קוזקים  ינהגו סוס בלט – וגז;  רק אור-היום הוא אויבם עז;  כה פרושה רשתם עד מרחקים…  הלילה שאר עם השב  רק בחיר-בחוריו, בנו הרב…  כה ספר… אך הלז לא שמע!  כמעט לא נותרה בו נשמה;  אף קמה פתאם עין הזר,  כברגע שקע מטאור:  לפניו נצבה דמות בת-הר  עדינת-חן וצעירת-שנים,  יציר אדמה ועדנים…     כה   ובעיני מי כזאת לא תשא חן?  מי חן-שמים, ולו רק מעין  שמים עלזי-אור, הוא חן-הטהר  הגנוז בסבר-שחוק ובניד עין-אור, –  כל מה-שחביב כה בחלום הנער  ואך פעם נזכה לו בחיי-שחור –  מי הבחן זה לא יבחין תוך-כדי-ראיה  מיפי הבל-הבלים, חן-רמיה?  ומי לב יקשה, יהין כה אמר:  “הן אמנם קלסתר-חן, אך נפש-קר!”  בראותו פתאם סמל, שמתחלה  חשבו לנשמת כרובי דרור וגילה,  שירדו ממרומיהם עד הלום  לנחם לב ולקסם לו חלום?  אל בת לזגין לו יגש, יתודע:  בלחיה דם-הקדם ישתעשע  וחיי ארץ ירננו מגו;  ואך תרחק מנו זה הדמות הנאה  ותמה על שראו עיניו ותהה,  ואמר: קסם הוא! ולא יאמין לב…     כו   עדינת-חן וצעירת-שנים,  יציר אדמה ועדנים;  מאירת-עין, קרובת-לב,  כצליל שפת-אם, שצף מנשיה  בארץ-נוד, בעיר נכריה;  ענגה, מלאה תנחום-אור  כנחם שירת צפור-דרור  מבעד לשבכת אשנב אפל  את לב אסיר-הבור בשפל –  כה נצבה זהרה מול האח  בין אור וצל, ומצחה שח,  יהירה וקלת-גו. בלבושה  אין הוד ופאר, אך תם בלבד  וטעמו בו… לראש חבושה  מטפחת-בד בחריצות-יד;  מתחתה עד לשדי-חמדתה  שתי צמות-אפל פזזו-נסו…  זה שעה תטפל יד בהן:  קולעתן, פורעה, ושוב קולעת;  זה דרך אשה – ככה תעש  בגבר תאותה למצא חן…     כז   ביד רועדה היא מגשת  בצניעות-חן כמתבוששת  לפני אביה נזיד דל,  ותפק סבר חיוך קל  ותאמר צאת, אך טרם ידעה:  הצאת אם לא? זעיר-זעיר  על פני הלב הסות רעדה.  לשמע חמד מה חמדה  מה-יאמר זה האיש הגר,  אך מחשה הוא, מבטיו רצים,  נמשכים אחרי ברק-אזן  שעל הקיר, חנית וחצצים;  אך הנה פתאם נפלה עין  הזר אל עבר פני הנערה  ותבוך קצת, אך היא נשארה  תחתיה, בלי ירא מגער-  בה אב, ותוסף קשב לזר.  ונראה, כמו דבר-מה ידריכו  לרגעים מנוחה עד מאד:  על מפתן פיהו נאלם שיחו;  עוד ישחק שחק אך לא עוד  תצדנה עיניו אותה צוד.  עוד ישחק, יליץ אך עצבון  בצחוק, וכמו מאנס בא;  ובהחריש זה – ומלאה דאבון  וירעה נפשה לה על-מה…  צ’רקס מראש הן צד ברעבון  כל זיז, כל ברק עיניה-להב;  ועתה קמו עיני-משובה,  כמו מיחלות הן לתשובה,  כיחל עיני בת עלובה –  והוא לא ישים לבו – רב!  כי גדולה כלמת-לב ומרה,  לא תוכל נערה אותה נשא:  כמדמה, למפגע לו היא זהרה –  היא תשט מפה, היא תשט מפה!     כח   מי איש, ארצות הרבה לתור,  מי איש, שהסכין רבות ראות;  מי איש, לו רז-התאוות פתור  וילמד שפת כל לב, כל אות;  מי איש, שהטל עוד באבו  אל-בין משכילי עם וגוי  וכמוהם תת לא נתן לבו  בתתו יד ביד בת-נוי –  הוא שוש לא ישיש עוד בחיים  לתשוקת אשת-מאויים,  ובישר פרא-לב לא עוד  התולים יחמד לו חמד.  הוא יענה בצחוק קל על דמעה,  על חיוך-חן – במבט קר  וחבת-מה בעיניו – כלמה…  יגע מהתכחש לו –  גם לבו הוא לא יאמין בו.  כי נפש רמה אין לה נחת  בשרידי-אש של נער-הוד,  ומציקה לה מחשבה אחת,  כי אין בהם כדי-יקוד…  אנשים אל בחברת אדם –  מקור ממרורי-עד וכאב;  כילדים יעשו כל מעבדם  בפיק היד ובמרך-לב:  אף גנב לב אשה לא יהינו,  אף שטות ממנה לא יסכינו;  ויש – את לבם ישגה רז:  כי נוף-מרחק – צרי לנשמה,  או מדבר חול, או גבעה רמה,  או נוה מצנע בבקעת-דממה,  במקום חלום-הנער גז;  אך אין בתקוה זה נכונה:  במקום הנפש שם שלטונה…     כט   כבר יצא יצאה בת-החן,  צ’רקס אחריה מעיף עין-  דאבה, הוגה: ""בת-הפלאות!  הן עולת-ימים היא עדן  וכבר משאלות לה ודמעות.  אל, עפעף-שחר, תזרע אור  לשוא על אפל עננת-שחור,  פן זעפה עכר אך יעכרך,  היא תעוף לה, כי אץ לה ארחה"".     ל   ""עוד טרם תדעי, מי אני –  הנחמי! לא נוה-מבטחים,  אך קרב ודרור וארץ-אחים  מן הוא גורלי מנה לי.  הן אמנם אהבת-עד עמדי  לאהבך, ואולם אל  אל-נכון מגן לך וצל.  כי הנה דמים שפכה ידי –  ההיא תחבקך, בת-יפי?  הבחיקי תרוי חמדת-אהבה,  ולפיך האמנם ישק פי  המלא תמיד קללות-זעוה?""  – – – – – – – – –     לא   הבקר אור. כבר השכים עור  לצאת לדרכו האורח;  על-גב האח עוד כחל נור,  השב העגום בו יפח,  יבשל דחן לו, אז יור  לאיש, אי יבר את הדרך  אף הוא עדי הסף לו יארח,  ילוה גר בפנים-אור.  בלב צ’רקס דבר-מה יתרגש  ויעיק דם בנהי-הכאב:  אל נערת-חן ינהה לב…  אך מי הלום את סוסו יגש?     לב   עצובת-רוח בת-החן  את סוס-הקרב לאיש הקריבה;  בתחנה אליו נשאה עין  ובקול כאוב השמיעה ניבה:  ""כבר מוכן הכל – קום וצלח!  ברסן קרב פארתי סוסך  וכמו קשקשת כסף צח  יתנוסס ברק חנית-עזוזך;  ולאכף פה ברצועת-עור  קשרתי קשר גלימת-שחור;  ראה, כל-זה לא חדש עמי,  כבר מוכן הכל, אורחי-נעימי!  ואון לסוס וחן ונוי  ופתלתל-הר אך משחק לו.  ואם גם גדל במרחקים,  אך פרא-גאון לו ועז,  ונוצץ הוא כאבן זאת,  ששחקו זרמי מים מפכים,  וברק מבטיו – אש יקוד,  כמעט אך שחה – וטש כשד.  ראה, את סוסך רק בשבילך  סלסלתי כה, אורח זר,  מחרב אויב כי יצילך  בישימון-דמי, בעדן מר"".     לג   ""ואולם כתר-נא רגעים  משים כף-רגלך בכר;  לא תשמע לי, אורח זר!  מי יגיד? אולי ימים באים  וסמל הנצבת פה  יזכר לך בנוף-הנוי?  אז אם ישפך יין-ששונך  בפניני קצף-זיו על-פני  הכוס – אל בי יהי הגיונך,  וזכר שמי מלבך זרה!  אך אם זכרוני יבואך,  אם צלי יחלף על פניך  בלילי-דוי ועצב-דמי –  זה קול תחנוני, לו שמעני:  אל-נא בלצון קר תדחני,  ורגע קל הגה-נא בי!""     לד   ""נונו דל, אך קרבו שלוה,  לא יניף עליו יד בן עלוה.  מה-ימצא פה? אך כר ושוט  וצמד-סוס ומכבר-גלימה.  תן אמון בי וגל לי סוד:  אן פעמי-עז כעת תרימה  ותקות-שוא תוליכך אן?  מה-תבקש-לך? – השאר כאן!  אתנו שבה בנוה-מבטחים!  הן כבר נשית אבות, אחים,  ושפתם הם לא תשמע עוד  ותהי להם כזר כנוד.  מה-יסכן לך עפר-מולדה  ומה-לך מנו שם, מי ידע?  ויהי דבר-אבי נא יום-יום,  כי חובת איש לארץ-אביו  לחרף נפשו לה ונקם –  על-דעתי: שם הנוף החביב,  במקום נאהב אהבת-חם,  במקום נאמן אמן-תם"".     לה   ""עוד צחור-ערפל יעטף שדה  וצנה ישאו הררי-רום.  הקשיבה לי, לו אחד יום,  לו אחת שעה שבה עמדי!  עמדי שב, אכזרי גר!  אני את סוסך אלעיט זעיר,  אפתחו דרור, גם אשקו מים,  ינפש-לו במשפתים –  ואתה פה בצל נוה-  מנוחות ראש על זרעי שחה.  רק פעם לו את נדבות פיך  יכלתי קשב ושוש בדמי!  מי רגעי-אשר יעצר-לי  ושעת-פרידתך, מי יבריחה?…""  אך חנם רטטה בת-הנוי  ותוחל לו, כי ישיב דבר  ולא יכלה הבליג עוד על דוי:  את מפתן-עינה דמע עבר…  אהה! בדמי-אבנים קר  על סוסו עלה כבר הזר;  כבר נכון הוא להרים פעם,  אך הפנה ראשו – וידהם,  ויצר לו עד רחשי כאב,  ויפתח פיו לנחמה לב.     לו   ""אל-נא תראיני כה, בת-פלאות!  מה-לבך שואל? דמעות-חם?  הן אמנם היה לי נאד-דמעות –  מכעס דלל כבר עד-תם.  מה-יחברך, כלילת-אהב,  כמוני איש מלא ענין-זעף?  ערירי אבד, אך בן-דרור,  אם שר בעם, אם עבד-שחור…  מי נפש ערגה לי בדחילו  וסחף לא נסחפה במרי?  מנשמת-אפי תיבש גילה,  וחמלת-מה – לא בי, לא בי…  ואני, דעי לך, לא בן-עם ריק  (ואם אני בלבוש בן-עם)  הנחמי, זהרה, יחשי רם:  הדובר בך – אחי רסלמבק.  זה נדרי להקריב אשר-חיי, דעי!  אל ירע לבך שוא… הה, סלחי לי!""…     לז   כה סח וינופף יד – וקול שעטת-עז  כבר גמא שביל וילך הלך ונמג;  והיא – בלי בכי, בלי ניב ובלי הגות  העמדה בתמהון-לב וקשב עמק,  כמו לאפסי-עד זה שעטת-עז  חמודות כל עתידה נשאה יחד.  למצער, זהרה, לך הגיג טפחת:  עוד טרם הקיצות – ואין הגיג!  ועתה עינך – דמעה, נפשך – ריק,  ורגעי-דוי קדמוך וקשי-צפיה  וזכר ראשונות, עברו ולא-יהיו…  מיום ליום היא צופה אך למקום  זה כוכב-אהבתה צץ – ודם.  בכל, בכל היא קלסתר-פניו רואה:  בעבי ערב-יום שם נפשו תועה;  או דהרת-סוס כי-תשמע בליל נדד –  מיצוע-שנתה תחרד לה חרד;  ורדופה לפני רוח זה הדהרה  הן קרובה כבר – ואינה עוד – עברה!  כה ימג פתאם מטאור בנפל:  הנהו פה! – ואיפה הוא? – אין-כל!..        "
2522,שמואל הנגיד,32,1,1,1,1,0,0,שמואל הנגיד,"   	 	 	     ולו שיר כתבו אל זקני זלה""ה    הימים יחרידו יום חרדה  / ואם ישיב זמן שובב אבדה?    ואם ישמע בקול בוכה נדודיו – /  ומחטאת זמן נבראת נדידה!    פרידה בעתה לבי ונפשי – /  ואיך אברה ואיך אסעד סעדה,    ואלו טעמה זאת הפרידה  / פרידה – נכרתה רעת פרידה.    שמע שלו, אשר הרבה מריבות  /  ומדינים עלי לבה שדודה:     5    התפקד את עוון בכיי וערגי / למען אין לעת שובם פקידה –    ואיך אדם בהתרחק ידידי / ואמרד כה במרעי מרידה?    אני אחשב מריבתך כעב או / כרוח אל כנף עיט צמודה,    ואם תרצה שמע הנכוחה  / לכה עמי לבית דין רב יהודה    אשר שופט בצדק עם אדני / כהלל או כיוסף איש צרדה,    10    ויראת אל, כמי בשת, בפניו / והוד פניו ואור פניו, עקודה.    בחנוך, אהוב נפשי, אנשים / בדת נשים וסדרי העבודה    ובזרעים ובטהרות ומועד  / ובנזיקין, אשר דתם כבדה,    וראו כי תעודתך כחול או  / כמי ים אין למימיה מדידה    וידעו כי לך יאות לפלס נתיבי מעלה, אין לה ירידה,       15    וכי תראה, בעין דעת ולבב, / לכל נולד, בטרם הילידה.    ויש רעים אשר באים להסתיר  /  בהבלם מעלתך החמודה –    וילאה על בני אדם לכסות / כנף שחר בכנפי החסידה!          "
2805,שלמה אבן גבירול,40,1,1,1,1,0,0,שלמה אבן גבירול,   	 	 	    [שמרתי יום] / ר' שלמה אבן-גבירול     שמרתי יום גלות כשומרת יבם    לעיני כל עמים אשר אני בקרבם    מכל צד באים ועונים בניבם    הה לך מה תיחלי ודולקים שביבם    עניתים בשמעי ניבם וריבם    איחל נחמות בספריו כתבם    קנוא ונוקם לשמך קנא           טרם יקראו ואני אענה        לחוצה בגלות בחץ הנזרק    במראה מאדם נשנן כברק    ונגעי בספר כריתות ירקרק    ואני כיבמה בלא רק מורק    מתי תשים שמי כשמן תורק    ויבוש צורר אשר שן חרק          ונגיד תמנה ממטה יפנה        מחל צור פשעי וכפר רשעי    וראה נגעי והבט למרעי    ושור נא מתעי נאסף בצלעי    ובלבל יצועי ולא חן לפצעי    פתח נא לדמעי דלת רקיעי    ועורר ישעי צור מושיעי            וחכם ביבנה בשם ישראל יכנה       הקם ברקמות שבעי רצון    וכלה ועדר מקהלות לצון    והסף והשלם קץ הקיצון    ויעלו לרנן משברי עלצון    סביב מקריבים במזבח החיצון    וגם שם תקים אמרת חפצון         עוד תעברנה הצאן על ידי מונה        
1132,שאול טשרניחובסקי,16,1,3,4,1,0,1,שאול טשרניחובסקי,"   	 	 	    אמרו עליו על רבי יהודה בר עילאי שהיה נוטל בד של הדס ומרקד לפני הכלה… מר שמואל בר רב יצחק מרקד אתלת… פירש רש""י: שלש בדין, זורק אחת ומקבל אחת. (כתובות י“ז ע”א)     הרבי עליז שמח,  הרבי בין תלמידיו  מטופף בא צעד צעד,  טס מרים שולי בגדיו.  כח נער, כח קסם!  כך היה – כך – בנעוריו!  כף ימחא, לבו שמח,  בעינים אשר רב  לוהטים פניו מנחת,  אש תלהט שס""ה גידיו,  ברקוד יצא, יריע  בעדת כל-תלמידיו.  ובדים שלש בידים  של הדס – בצהלו  יד זורקה ויד קולטת,  “שטות זו מה הועילה לו?”  הגד-לי – לי לאורח,  מה קרה כאן, כי על כן  הרבי היום שמח,  כה יגיל לב הזקן?  מה ירקוד, יבריק עינים?  הבמעשר ודמאי  הלכה פסק? בכלאים  שוב נצח את בית שמאי?  כלום צמאה קרקע למים –  ופתאם גשמי ברכה?  קונסול בא חדש – גר צדק?  ואין יוצאת, אין צוחה?  מה ירקוד זה? מה יריע?  שמחתו זה היא על מה?  השקטה עתה הארץ,  שככה המלחמה?  כלום כשלה, קרסה כבר רומא  המושלת בכפה?  קמברים כי בקעו גבוליה  חיל פרתים בא וצפה  כערפל כל כרכיה?  אין ממשלת הזדון?  לב אחים שב על אחים כבר,  ואפס ריב ומדון?   *   לא היה ריב על מסכת,  כל ענין סוגיא אין שם,  אף לא קוצו של יוד, עליה  בית שמאי מסרו נפשם.  מה אם גשם יש או אין?  קונסול הולך, קונסול בא –  הפוליטיקה עומדת,  אין יוצאת באין רוצים בה!  עוד שוקטת בגבוליה  גם ממשלת הזדון,  עוד נושקת חרב חרב  כבימי אסרחדון.  אפס כי עדין רומא  המושלת בכפה  כוס התרעלה מלאה,  אף לא נגרעה טפה.  יש עוד מלחמה בארץ,  ומלחמת בין-אחים  פי שבעה רעה ממנה,  קרבנות אכלה מחים.   *   לא! כי הרבי יריע,  שמחתו כי נעלה:  הוא לחתנה אורח, –  קול חתן וקול כלה!  בישראל בנו עוד בית,  ביהודה חדשו עוד קן, –  מפני זה יבריק עינים  אף ישיש לב הזקן.  בא השב מראה כאן, כיצד  מרקדין לפני כלה.  הך התף! הך מצלתים!  גופו קל, רגלו קלה.  בישראל בנו עוד בית –  כי על כן גדל גילו,  קן חדש - הוא יברכנו…  ואנן מה נען לו?  יפרחו דור בחורינו,  בשפע כח ובזמן;  תתנוססנה בנותינו  צנועות בחן-קסמן!  ימלא כל תחום ארצנו  קול חתן וקול כלה,  צחוק אשה המתרפקת  על ברכיו של בעלה!  בתליהן כי תעלינה  שוב ערים – הנשמות!  ישרצו עם חוותינו:  חדשות נבנות-קמות!  תעקר כקוץ ספיח  משטמה לעולמים,  יכחד מדון וקצף  המפריד אחים, עמים!  תעבור מכל הארץ  כל ממשלת הזדון!  אל יהי בתבל עבד,  אל יהי בה כל-אדון!  בימי ובימינו,  בחייכם, בזמן קריב,  בחיי כל בית ישראל  ובחייו של היריב!  בימיו ובימינו  תושע בת יהודה,  ישראל ישכון לבטח  בתורה ועבודה!       תל-אביב 1934       "
510,חיים נחמן ביאליק,6,1,3,4,1,0,0,חיים נחמן ביאליק,"   	 	 	     את-רצפת האש מעל מזבחך זרה הלאה, הנביא,  ונטשתה לנבלים –  תהי להם, לצלות עליה צלים ולשפות סירם  ולהחם כף-ידם,  ואת-הניצוץ מלבבך זרה, ויהי למו להצית  גלום הקטרת אשר בפיהם  ולהאיר על שחוק הזדון, האורב כגנב תחת שפמם,  ועל-הצדיה אשר בעיניהם.  הנה הם הולכים, הנבלים, הנה הם באים  והתפלה אשר למדתם על-לשונם,  כואבים את-מכאובך ומקוים תקותך – ונפשם  אל-הריסות מזבחך ישאו;  ועטו אחרי-כן אל-ההרס וחטטו בגל מפלתו,  וחלצו את-אבניו המנפצות,  ושקעו אותן ברצפת ביתם ובגדר גנם,  ומצבות על-קברים יקימון;  וכי-ימצאו במכתתן את-לבבך השרוף –  לכלביהם ישליכו אותו.  בעט אפוא במזבחך, בעט ברגל קלון –  ועל-אשו ועשנו יתערער.  ומחית במחי יד אחת את-קורי העכביש  אשר נמתחו לנימי כנור בלבבך  ותארג לך מהם שיר תחיה וחזון ישועה,  משא שוא ותרמית אזנים –  וזריתם לרוח, ותעו קרועים וצחרים בחלל העולם  ביום צח באחרית קיץ,  אשר לא ימצא חוט כסף את-אחיו וקור את-רעהו,  וביום הסגריר הראשון יאבדו;  ופטישך, פטיש הברזל, אשר נשבר מרב דפק  על-לבות אבן לבלי-הועיל,  תשבר שבר על-פני שבר וכתות אותו למעדר,  וכרית לנו קבר.  ואשר ישים זעם אלהים בפיך – אותו קב  ואל-תחרד שפתך;  ויהי דברך מר כמות, ויהי הוא הוא המות –  נשמענו ונדעה.  ראה, שפעת הלילה כסתנו, שפונו מחשכים,  וכעורים נגששה;  נפל דבר בינינו ואין יודע מה-נפל,  ואין רואה ואין מגיד,  אם-זרח זרחה לנו השמש ואם שקעה –  ואם שקעה לעולמים.  וגדול התהו מסביב ונורא מסביב התהו  ואפס מפלט;  וכי-נשוע בחשך וכי-נתפלל –  אזן מי תשמע?  ואם קללת אלהים אכזריה נקלל –  על-ראש מי תחול?  וכי נחרק שן ואגרף זעם נקפץ –  על-קדקד מי ינחת?  את-כלם יבלע התהו, ישא הרוח,  וכאשר יאבדו יאבדו;  ואין משען עוד, ואזלת יד, ודרך אין –  והשמים מחרישים;  יודעים הם מה חטאו לנו, שאול חטאו –  ובדממה ישאו עונם.  פתח אפוא אתה את-פיך, נביא האחרית,  ואם יש-עמך דבר – אמר!  ויהי מר כמות, ויהי הוא הוא המות –  אמר!  למה נירא מות – ומלאכו רוכב על-כתפנו,  ובשפתינו מתגו;  ובתרועת תחיה על-שפתים, ובמצהלות משחקים  אלי-קבר נדדה.       מרוזי, אלול, תרס""ד.       "
1417,יהודה הלוי,26,1,1,1,1,0,1,יהודה הלוי,   	 	 	    אגגי הנותן רוזנים משחק / ר'       ו   אגגי הנותן רוזנים משחק    בחשבו מחשבות און על בית ישחק    יושב בשמים ישחק       גזר אמר אשר דברו לא ישוב ריקם    דרכם פקד וישב גמולם אל חיקם    ישמח צדיק כי חזה נקם        החסן לנערת כרגע וירוץ    ואשר נואשתי חזקני לבל אערץ    כי לא לקלים המרוץ      ידעתי היום וידעו דלי המוני    הלקחים למות ומיחלים ישועת אדני    כי לא בחרב ובחנית יהושיע אדני       זה ידעתי כי אלהים העלני ממות    חסדיו קדמוני בארץ צלמות    כי כפשע ביני ובין המות        טרפים רבו על שה פזורה דחויה    יעץ המן ויד המלך עמו היה    ואדני שם היה        כתב גזרתם וישבו לאכל ושתו    להשמיד עם קדש ולהשחית שאריתו    ויתנכלו אתו להמיתו        עצו עצה ותפר כי עמנו אל איום    אל תתהלל ביום מחר מבעוד יום    כי לא תדע מה ילד יום       מתענה בצום וחגרת שק מפני היראה    נחומה כי הנה אדני מעיר רוח קנאה    מנעי רגלך מיחף וגרונך מצמאה       סגלתו ועמו בטח באדני מנת חלקך    עזרך ישלח מקדש וביום דחקך    חנון יחנך לקול זעקך       פנה לתפלת עבדיו וזעקתם יחילו    צדיקים יגילו ואשר פור הפילו    זעקת שבר יילילו       יילילו אכזרים ויגילו ישרים    וידעו רחוקים מפזרים    כי אלהים שפט זה ישפיל וזה ירים.        קצץ כנף הנשר ארך האבר    רמתו השפיל וקרא לו שבר על שבר    קבורת חמור יקבר        שרשו הכרית וילדיו שמט שמוט    תלהו נגד השמש על המוט    ויחזקהו במסמרים לא ימוט        חסדך לעולם לא חשכת מאהביך    זרע עמלק אבדת והרחקת מסביביך    כן יאבדו כל אויביך.        
4766,שמואל לייב גורדון,76,1,3,4,1,0,1,שמואל לייב גורדון,"   	 	 	    (למסעי בני ישראל בארץ רומניה)   השמש שוקעת לפאת-ים בוערת,    קרניה תחדרנה בין עבי עופרת,    תחדרנה, תשקנה כל עץ, כל צמרת,    המתים עטופי הלבנים;    לירקרק העלים, לשלל צבעי פרח    כבר נשק וימת ויבלע הקרח.    אז גוע כל עץ, כל ענף, הסרח    העדף, קפוא ולבן-פנים.        השמש שקעה ופאת ים כבתה.    בהמון רוחות אפל, בשריקות אימתה    עטופה בשלג תתפרץ סופתה,    מארבע הרוחות תתגורר;    ופתותי השלג ברם תנשאנה,    וערמות, ערמות לרגעים תרבינה,    מסביב ליער, לו קבר תהיינה.    הסער יאנח, יתעורר…        תשרקנה הרוחות, תשרקנה, תיללנה,    וערמות השלג מחול-תפת תחלנה,    שם פארות, דליות לארץ תפלנה,    תפלנה בהמון אנחות שבר;    שם אלה ענפה כורעת נשברת,    האלון האדיר יתפוצץ כחרש,    אנחתם אחרונה ברוח סוערת    ויכסם השלג כקבר.        ותרועת נצחון הסופה שורקת –    אך הס! קול יללה, קול נפש נואקת,    כילל אם שכולה גו עולה חובקת,    היללה שמים קורעת.    מי-זאת הנודדת, מי זאת המיללת,    עת סופת השלג בחוץ מתחוללת?    במסלת היער שם אט מתנהלת    עגלה בשלג טובעת.        ועטופה מטפחת שם אשה יושבת,    רועדת מקרה ובקרבה להבת,    ותחבק אל לבה זו בתה אוהבת,    ותחבק ותנשק ביללה.    אז תחלץ לה שדה – הילדה הומיה:    'הוי, אמי, הה, אמי! – הגידי עניה,    מי את הנודדת? מי את הבוכיה?    מי הרע לך ככה אמללה?        בין סבכי היער הרוחות תהמינה;    והלאה בעגלה שתי אל תנשאנה,    אז תשקט האם, עיניה תדמינה:    הס, בתה אל לבה נרדמה.    אז תמח מלחיה הקפואה דמעתה,    ואחרת נוזלת לוקחת עמדתה;    אז תשיר לה שירה, זה שיר עריסתה,    אז תשיר אף תבכה בדממה.        'הה, נומי נא, נומי, צפורי הקטנה    מערשך השלכת, מערשך שאננה,    שכבת בה, שמחת ותהיי רעננה;    הה נומי, נא, נומי נא, נומי!    מקנך נדחת, צפורי עניה,    מה-פשעך, חטאתך את, תמה ונקיה?    מפשעי לך נגע, הה, בת אם עבריה!    הה נומי נא, נומי נא, נומי!        'מערשך השלכת – לך לבתי הערש,    באמולה לבתי אש אהבה בוערת,    בה יחם לך, בתי, עת סביב סוערת    זו סופת השלג הקרה;    בה, בתי, תנומי שאננה מפחד,    כל חיתו הטרף בבני אדם יחד    לא ידיחוך מנה, כאשר נדחת    מערש העץ הנשברה.        ‘הה, נומי נא, נומי…’ ובחזקה חובקת    הילדה הנמה, הילדה שותקת,    וסביבה הסופה ביער שורקת,    שם שירה אימה תשמיע;    ומתים המונים ינועו דומיה,    ינועו, יקשיבו שירתה הומיה    בהמון קולות פחד מארץ תחתיה,    המות בזמירות יריע.        והלאה העגלה במסלה נוסעת,    הנה קצה היער… ולעינה בוקעת    שם קרן אור נעים, אף אזנה שומעת    קול שירת עליזים בהמלה.    סעי הלאה, עגלה! לא לאמללים    היהודים בכפר שם ישליו אהלים,    שם ישכרו רומנים וירקדו כעגלים:    סעי הלאה, עבריה אמולה.      ­   הסופה עיפה, הסופה נדמה    ופאת קדים כלה כהה-אדמדמה,    העבים יקרעו מקוי החמה    הדוקרים כחניתי להבות;    אף הנה החמה, פני זהרה נשקפים,    מברק חצי זעמה העבים נהדפים,    וכהרי עופרת הימה נרדפים;    ויאת בקר, בקר לא עבות.        ול’עמק הבכא', עיר יהודית נדחת,    קויה אדמים השמש שולחת    אל גני בתיה-קבריה מתחת    לערמות השלג נעלמים;    וזעיר שם תפתח שם דלת שורקת    ובעלת הבית החוצה נדחקת,    שם קפואה מקר פרה דקה נואקת,    נואקת ותעורר נרדמים.        מנגינת עצב מרחוק נשמעת.    בקצה הרחוב שמה עגלה נוסעת,    ותשורר בה אשת אף עינה דומעת:    'הה, נומי, הבת לא רחמה!    עד לא תדעי לך עוד מרי תלאות אדמה'.    ובזרועותיה הילדה הנמה    כבר תערב לה שנתה אף יחם לה שמה.    אך נפש האם מה נפעמה.        ולאחד הבתים עגלתה קרבה,    בית אחים לצרה, שידעו מכאובה,    וכרגע לקראתה יופיע איש שיבה    ויביאה הביתה דומיה;    לפני האח שמה תשב ומחממת    מחבקת, מעוררת הבת הנרדמת:    ‘הה, קומי נא, קומי’ במרירות נוהמת,    פה יחם לך, בתי עניה!        ותעורר ותנודד הגויה הקטנה,    הקרה כקרח וישנה שאננה,    ותחבק ותנשק, שפתיה תגענה    בקפואות מקר השפתים, –    ולפתע ביללה תתפרץ החוצה:    'אך חיה את, בתי, נקומה, נרוצה –    הוי רוצחים! ידעתי עצתם היעוצה –    תאלתי לרוצחים הרשעים'.        ותשוטט ברחובות ובקול מר צורחת:    'אך חיה היא בתי, לא מתה לשחת!    הה,חוסו, אכזרים, על נפש נדחת,    חנוני נא בתי עניה!    הביטו אליה, אל נעם פניה,    אך נמה היא, נמה… מה סגרו עיניה –    אך לי תהיי, בתי… 'ובזרועותיה    תאמץ אל לבה הגויה.        ותשוטט ברחובות ותשורר שירתה:    'הה נומי נא, בתי… 'ותחבק גויתה,    ותחבק ותנשק ובפיה אלתה:    'תאלתי לך, נבל רוצח.    אך בתי את, בתי… הה, בתי אמולה,    מה רבו רודפיך' – וכלביאה שכולה    תשאג על כל עובר הקרב אל עולה,    תתנפל אף תך בחמת כח.      ­   היום רד, השמש הימה שקעה,    ויאת ליל עברות, ליל קרה נוראה,    ממזרים יגיח הסער רב זועה,    הסער יתחולל ויחלל…    ומשדה הקברות בקצה הרחוב שמה    קול אשה בוכיה במרירות ישמע:    ‘הה, נומי נא, נומי, הבת לא רחמה!’    ותחבק גל עפר ותילל.       יפו       "
5041,יצחק אבן כלפון,113,1,1,1,1,0,0,יצחק אבן כלפון,"   	 	 	      במשכבי קרבי יהמו בך,    ועל כן לחזות אתך אבקר,    ולקראתי תהי יוצא בשמחה    ואתה לא פעלתך מחקר.    5    תדמה כי תפתני בשקרות­ –    ולא יכון למול עיני משקר.    לכן אשיב לבבי מדבק- בך    ושרשי אהבתי בך – אעקר,    ואדם מלדבר עמך עוד    10   ועיני מלהביטך אנקר,    וקשת פי אזי תהיה דרוכה    ומעיך בחץ השיר אדקר.          "
3262,שלמה אבן גבירול,40,1,1,1,1,0,0,שלמה אבן גבירול,   	 	 	         ובכן היה לאין / מחמד כל עין      לא ארמון ולא בירה / לא גזית ולא דירה  לא היכל ולא ווים / לא זבח ולא חלבים  לא טבילה ולא ידות / לא כפר ולא להתודות  לא מזבח ולא נסכים / לא סלת ולא ערכים  לא פרכת ולא צלפים / לא קטרת ולא רצפים  לא שפיכה ולא תימרת / לא שמונה ולא לתפארת  לא מדבר ולא האוזל / לא שעיר ולא עזאזל.            
2714,שלמה אבן גבירול,40,1,1,1,1,0,0,שלמה אבן גבירול,   	 	 	    עת נצבו / ר'      עת נצבו כנד רסיסיה / ישלח דברו אל וימסה    על הזמורה יטפו תמיד / כי-יטפו עלי עסיסיה    תציץ ערוגה פתחה-לנו / בה כל חבצלת קרסיה    תשלח לאפינו קטרת מר / כי יצאו לקראת הדסיה    אם תהלך תתן לך כל ציץ / תתן לך ציץ פן-תבוסה    ודמות פני-שמש פני כלה / מתארה ארו שביסיה    מעת לעת על רצפת גלגל / תנוס בלי רדף יניסה    עד כי חשבנוה למרכבת / מלך מרקדת בסוסיה    אם בערוגה תעבר תראה / כסף מצפה על חרשיה    ובעת פנות יום לערב תרפד / חרוץ ירקרק על אפסיה    תחשב בעת לכתה שחוח כי / תשתחוה ארץ לעשיה    ובמהרה לבוא תדמה כי / האל בארגמן יכסה.        
837,משה אבן עזרא,11,1,1,1,1,0,0,משה אבן עזרא,"   	 	 	    [כתר מעט פרוד ואל תוננו ]/      כתר מעט, פרוד, ואל תוננו / ולאט, בכי, כי חשכו עינינו!    מדם לבבות שאבו, עד כי לדם / היו בעצינו ובאבנינו.    נבליג עלי יגון – ובצדיה יגל / סודי לבבנו ומצפונינו.    גם נאנק דומם, לבלתי ישמחו / צרים ו“האח” יאמרו מונינו.    לו חרבו מי הבכי, לא חרבו / בתי מגורינו ומשכנינו.    נהמה המות יונים עלי ענפי הדס, / כי יזכרו פרוד ויתאוננו,    יבכו עלי רע ויטו מבלי / יין כשכורים ויתרוננו.    היום אשר עלה נדוד בנו – הלא / טוב לעלות מות בחלונינו!    בכלי קרב לו נוכלה לו, נדרכה / קשת וגם נתעל בסריוננו,    נצביא חילי הבכי, כי הם בא- / פס יד מנוסנו ומשעננו,    נבכה לשד פרוד ונשחק להמון / ילדי ימותינו ולזמננו    עלו בצואר שם, ואת סבלו עלי / שכם, ומועקה עלי מתנינו,    עצם עצמינו, ושלח אש בל- / בנו וגם רזון במשמנינו –    עד שבעה נפש ברעות עצמו / לספר וארצה דבקה בטננו.    ישוב ובנו יהפך ידו בכל / רגע, ואך לא נאמרה “חננו!”    ידו אשר רשת מצודים פרשה / מאז לחפינו ולנבונינו:    היא ארכה, עד רוששה הונם ועד / נגעה בהוננו וקנינינו,    אך קצרה לבז חסדים דגרו / בחדר לבבנו וגם קננו!    רוח אשר עבר בנשף על פני / ריח נרדינו ושושנינו –    שא את שלומנו לאחים בגדו, / כי מהלך יתמהמהו יונינו,    וקרא באזניהם תנואות קצרו / מהם דברינו וענינינו,    תצר אדמה מנשא אותם – ואף / ארכי ספרינו וגליונינו!    נלטש לרע מעשיהם עין חרו- / ננו, ותמיד נחרק שנינו:    מעשים אשר לא נעשו מיום היות / תבל, לשמעם צללו אזנינו,    אך עם אנוש לא נזכרה זאת בזמן, / כי עם לבבנו ורעיונינו.    נשכן בבור קצפו – והמה יחסו / תחת כנף טובו ויתלוננו,    יתלחשו אישים “ימינם עתקה / חיל!” וארצה יפלו פנינו.    נבוש באמרם, כי ידיהם מצאו / כביר, ונכף ראש כאגמונינו    נזכיר שמם תמיד – ונמצא נחלי / נפת בחכנו ובלשוננו,    ויאטמו אזן, לבלתי ישמעו / נעם שמותינו וזכרוננו,    איך היתה בנו אשר לא נשמעה / מאז בהורינו ובזקנינו?    שמצה תהי לעד בקמינו, וגם / חרפה חרושה על פני בנינו!    הנה לך, אחי, אמרים – נמסכו / בם ראש פתנינו וטוב ייננו.    משפט וצדק נבחרה לנו, ואז / נשקט ומה טוב נדעה בינינו.    אם אין אנוש יוכח ועלינו ישו / ידו – היה אתה פליל דיננו!    גור באשר תגור – במקום נאמן / תשכן בלבנו ואישונינו.    נוחיל לאל – אולי זמן יחביר אשר / הפריד ועוד יסב להרניננו,    נשמח – ויבושו משנאים בחזות / את מפעלות האל ויתבוננו,    שלו היה וכפי רצונך חיה / ובשי כתבך כפרה פנינו,    ימשכו ימים בחבלך, עד אשר / יבנו חסדיך ויכוננו!        "
4873,יעקב לרנר,79,1,3,4,1,0,0,יעקב לרנר,"   	 	 	    א   למנצח על הדממה  שיר אל-נגה שירת-אמש:  כל התבל – הס! נרדמה  זנוחת-אל וזנוחת-שמש.     ולא תדע מי הדיחה  למשאת בור תחתיה,  מי זה עטה שחור תכריכה  וישקנה סם הנשיה.     נמח כליל רום השחקים  ממראשותי ארץ רבה…  שור! עטלף-ליל ענקים  פרש כנפיו, שש על גבה.     ב   הנני, הנני שר המזמה…  הס! מה רעד שם בארץ;  שמא אנקת-אוב של רמה,  שמא אווי זז בשרץ?     או לכוכב מאשמנים  שמא תערג נפש סמויה…  או יצורים קטני-קטנים  שריצת לב ולב לי גלויה.     ובאזרועי זין ברזלי:  קשי הדממה העורת –  שוא תצפו, יראי צלי,  לככבים ולחרס.     ג   פי התהום וששון השחת  חתת-עד לגיא אדמה,  אך עריצה ונצחת  היא משניהם רק הדממה.     חידת ברזל תוכה גנוזה  אז מאז החשך נברא  תחת מטות כנפי עזה  כל התבל מצאה קברה     עורה-חרשה, זדונה-תמימה  בין הנצחים היא רובצת  על הארץ המשמימה  זוממה נצח דבר תפלצת.     מה שיהיה, מה שהיה –  הכל, הכל היא מבלה;  גם השחק, זבול הויה,  נם עד עולם תוך ערפלה.     ד   שלי, הדממה קשת-החידות,  שלי ושזרי רשתך-זממים;  טוי לערים שכל ובדידות.  שנת מעיקה לנרדמים.     לילה, לילה ממרחקים  שפי אדאה על קפאונך  שפי אצחק צחוק מחשכים  אל ערפלך, בבת עינך.     אכך שבע בסנורים  שבע אקשה זדון תמתך.  אעטך גושי רזים שחורים,  אגביר, אכביד קשי חידתך.     אטה אזני אל הבצה  בה נערמו זוחלי עולם  פן ישמע פרפור, שריצה,  פן אזינה גניחת קולם.     והרבצתי מרה שחורה  על הארץ והשחקים,  מלגיונות כוכבי-אורה  עד הלטאה בעמקים.      ה   הנני, הנני שר-האמש,  צחוק-השאול ודממה אתי.  שטם אשטם את השמש.  עד אל-נגה ינון חתי!     ברית כרתי את הצללים:  רקדו, שישו בדומיה;  רדפו תמיד את הנבלים,  חקו צחוק וחקו בכיה!     כל העויה, כל זעזוע,  פרפור קל של לב ונשמה  תפשו מהר ורשמוהו –  רק בדממה רק בדממה!…  – – – – – – – – – –        "
1065,שאול טשרניחובסקי,16,1,3,4,1,0,1,שאול טשרניחובסקי,"   	 	 	    למ. פ.   אם נחשת לאור, אם קדמת פני-דור    מעפילים בהמון ברכותיך;    אם נכנס אל הלב ומחה שם כאב    אך מזמור, אך אחד משיריך,    דבר אהבה – תוכחה, (מנביא דמות לך),    ולצדק, לנוי אם שרית, –    שלה! אתה שליחותך    כי עשית.        לעדה ההולכה אם היה זה קולך    מעודד אל ששון ואל פלא,    במעין תנחומה ליחיד, לאמה    נמקים בכתליו של הכלא:    אם שמחת אל גיל גוי נשבע לאליל    ולכאב דור נכר אם בכית, –    מה כי תחלוף כליל:    הן חיית!        אם הצפת בגל אשר חם לב-שגל    ותמכת בכף של תינקת,    מוראה-ששונה – פסיעה ראשונה;    אם נהגת טלה אל השקת,    אם נוצר לך שיר, באנך צרת קיר,    מלטיפות החמה אם נדמית, –    הס! אלה מהזכיר:    נהנית.       ירושלים 1935       "
1415,יהודה הלוי,26,1,1,1,1,0,1,יהודה הלוי,   	 	 	    עבדי זמן / ר'        עבדי זמן עבדי עבדים הם –    עבד אדני הוא לבד חפשי:    על כן בבקש כל-אנוש חלקו    “חלקי אדני!” אמרה נפשי.        
5508,אברהם ליסין,219,1,3,4,1,0,0,אברהם ליסין,"   	 	 	     הנה על אותן אבנים אפרות  קנאי בדמיו התפלש.  בעז לבאים נאבק עם אויב  בעיר הבוערת באש.  וברגע נפלו, בעינים כבות  ראה החזון המבעית:  כמוהו פצוע כרע כל העם  וקום לא יקום עולמית.  נשק הגוע אותן אבנים,  זרמו דמעותיו הצורבות.  היתה זו פרידת כל העם מארצו  אשר לא יוסיף עוד לראות.  חלפו שנות אלפים ונין של קנאי  נצב על אותן אבנים  ורב את ריבו על נחלת האבות  שתהי לנחלה לבנים.  הוי, סבא קנאי! לא חזית באור  אשר לחשכת הגלות:  עמנו – וגם אם פצוע אנוש –  פצוע ומות לא ימות.  הוי, סבא קנאי ! הן עודנו יוקד  הכסף ההוא הישן,  עודנה דמעת ישראל המרה  רותחת כבליל החרבן.         "
3587,אברהם אבן עזרא,46,1,1,1,1,0,0,אברהם אבן עזרא,"   	 	 	    מוחרך / ר' אברהם אבן-עזרא       אודה לשם באפי נשמה / רמה.        בי שהדי לנורא עלילה,    אתענגה בזכרו בגילה.    בי חדשה, עלי כל אכילה / רמה,    ושמו מקור תבונה – ולמה / אצמא?        רוח אנוש בהיכל נותו,    בו נמשלה כמלך בביתו,    לה מעלה בחייו ובמותו – / רמה,    תעמד, ולא לרוח בהמה / דומה.        הבל ושוא יקר הגויה,    מה אחמדה בארץ נשיה?    אראה זמן כקשת רמיה / רמה    וימי אנוש כצל על אדמה / המה.       מיום היות לבבי ועד כה    ייטיב ויצפנני בסכה.    במה אקדמנו – וידו / רמה    על כל, ואין בידי מאומה / במה?        "
6107,יהודה קרני,332,1,3,4,1,0,1,יהודה קרני,"   	 	 	     תליתי תמונתך בזוית הבית,  ולפני תמונתך הדלקתי פתיל־שמן;  ובקר וערב בתפלה חשאית  משתחוה ושופך את לבו האמן.    בקר מבקש העלם לתמונה;  עם ברכת היום הטי אזנך לקולי;  וברכי שתהיה משלחתי אמונה.  סמל קדשתי, היה עם מכחולי.    וערב מתחנן האמן לך לאמר  יצועי בלילה רצי־נא לברך,  ואראה חלומות יצורי בשנתי,  חלומות משפעים משפעת הדרך.        "
4495,שלום שבזי,54,1,2,2,1,0,0,שלום שבזי,   	 	 	    החתימה: משתא שץ     מאהבת בת נדיב / בוער לבבי כאש    לא אענה קול על ריב / ואני בגלות בושש    ואויבי עלי מכזיב / ואומר: סור והתיאש    עלי כמו קוץ מכאיב / להפחיד המוני בולש    קומה ייי אל יעוז אנוש:    שלח רצוצים חפשים / ורחם על עדתך    ומיד אדונים קשים / תקבץ למבקשיך    ובעת רצון תגשים / לרוות אדמתך    ומבני רשע ועולה / דם עבדיך תדרוש:    תרצה תקבל תשובת / פזורי גולה מחכים    ותרחמה על בת / בפתחך תעריב ותשכים    על המוני סובבת / כי הילדים רכים    ואתה מעוז לדלים / המתנשא לכל לראש:    אמרת ייי צרופה / ואשרי עושי רצונו    לא נמצא בה חנופה / לרשע לכסות עונו    יחון לנפש עטופה / ויאיר לבי בדינו    עורה כבודי עורה / בקרבך קדוש:    שוא גלי ים שקטו / מקול שדי עמדו    ובני עולה קמטו / מאש חמתו רעדו    וזרע יעקב נמלטו / ופרעה וחילו נשמדו    וכן יום בוא ישועות / ייי מלך גאות לבש:    צהלי קולך ורני / בת ציון הכבודה    כי בא ישעך לקבץ / קהלת קדש ועודה    אז ישמח הר ציון / תגלנה בנות יהודה    לפני בוא יום ייי / אכן רוח היא באנוש:        
3965,אברהם אבן עזרא,46,1,1,1,1,0,0,אברהם אבן עזרא,"   	 	 	    סליחה     אסיר יצרו לבבו רך / בבור גלותו נכלם,    מיחל אל במושב רך / ולא ברך בלב נשלם;    הנה כי כן יברך / רם צופה כל נעלם –    יהי שם יי מברך / מעתה ועד עולם.    בתבונה אם פקח / עין לב – יעדה עדיים,    ובמור הטובה רקח – / חייו מפח פדויים,    ישלח ידו ולקח / פרי מעשיו הרצוים    גם מעץ החיים – / ואכל וחי לעולם.    רוכב בשמי ערבות, / און אם עשיתי    וממך פשעים […]ות / היום אם כסיתי,    הלא את חופש קרבות – / וחכמה זו נשיתי –    בך יי חסיתי, / אל אבושה לעולם.    הוחילי לצור ישעך, / יחידה, ולשמו יחדי,    אולי בחסדו ישעך, / ולבך בזכרו סעדי,    יערך סליחת פשעך / ותאמרי בבואך בעדי:    יי יגמר בעדי / יי חסדך לעולם!    ממסגר הוציאה / אם סערה ועניה,    וממעשיך הלעדה / נכאה שבויה,    וישעך המציאה / לאם שפלה ובזויה –    ואנחנו נברך יה / מעתה ועד עולם.        "
4951,הורטיוס,99,1,0,0,1,0,0,הורטיוס,"   	 	 	     גם נערות הן נצחתי אנכי,    גבר איש-חיל, נלחם ולא בלי שבח.    עם גמר הקרב אתלה הזין    גם את הנבל על גבי הקיר,  אבן צד שמאל זו בדביר תנצרנו    ונוס-המים, פה, פה תניחמו:    לפיד מזהיר, קנטר1 וקשת,    שאימתם על כל שער סגור.  הוי, בת-שמים! את המולכת    בקפריסין ומוף, זר לה שלג תרקיה,    אנא, מלכה, פרגול הרימי    על גבי כלואה הגאותנית!  תל-אביב, 2.10.39        מוט ברזל לקרקר קיר.  ↩           "
6831,אברהם בן חלפון,406,1,1,1,1,0,0,אברהם בן חלפון,"   	 	 	    תוכחה       בן אדם שמע את אשר אני מדבר אליך:        בן אדם אל תהי מרי כמו בנים סוררים    הביאה למוסר לבך וסורה מנתיב זרים    שמע עצה וחכם ולא תסור מכל הדברים    אשר אני דובר אליך:        בן אדם בינה בעין לבך הליכות יוצרך    ודע כי לאהבו ולירוא מפניו יצרך    ועל זאת בראך בצלמו, ובכל ארץ מגוריך    אין ערוך אליך:        בן אדם גור מחמת חטא סתר וזדוניו    וירא פן תלכד בים תלאותיו ושאוניו    ודע כי בוחן לבות וכליות תמיד עיניו    ישגיחו אליך:        בן אדם דרוך בנתיב צדק ופלס מעגליו    ואל תט לבך לדבר רע להתנקש במעלליו    ואל תתרע את בעל אף ואמור בכל לב אליו    לא אעבור אליך:        בן אדם הסר מלבך כעס ודברי תועה    ודע כי הילדות נוסעת והשחרות נעה    וגור מזמן אומר כי אחריהם ימי הרעה    מחר אשלח אליך:        בן אדם ויציר חמר עד אנה תהי נרדם    הקץ רעיוניך בטרם בוא יום אידם    ובשוא גלי תאותם אם תלחם נגדם    ישובו המה אליך:      בן אדם זכור על משכבך כוס המות ותמרוריו    אשר אין שוע בפידו ובמגוריו    יום יהי נבוך לבבך לאמר מה יהיו דבריו    לאל הנראה אליך:        בן אדם חול מיום דין וחרד מיום חרדה    יום תהי יחידתך בבצת חטאך לכודה    יום יסבו עליך מלאכי פחד ורעדה    ונלחמו אליך:        בן אדם טהר עצמך מחשק הגוף ותאותו    ואל תאמר כי הוא הדיחני בחלק שפתו    כי אתה תמשל-בו והאל שם תשוקתו    לשמוע אליך:      בן אדם ימותיך מעטים וכרגע נחשבו    ואם ירפו נוגשיך בבקר לערב ישובו    סביבך חונים ולא תדע אם ירחקו או יקרבו    ומאין יבואו אליך:      בן אדם כמה תישן ולא תעור לאחריתך    ולא תזכר יום שוב גופך לעפר אדמתך    ויום תתיצב מנגד ותלאה נשמתך    בל קרוב אליך:      בן אדם למה תהיה באין לב כיונה פותה    הלא לבקר בהיכל אבותיך הנה הובאת    עצמתיך יגידו זאת ולבך אם לתום תשיתה    כלם יענו ויאמרו אליך:      בן אדם מלט נפשך מפח יקוש ופוקה    ודע כי המלאכה מרבה והדרך רחוקה    ולכן קח לך מכל מאכל מפעל טוב ומדה חשוקה    ואספת אליך:      בן אדם נטוש נבל ומרמה ושמור אמונות    והכנע גבה לבבך והואל מפני צור לענות    ואז תאמר: שמע קול תחנוני משמי מעונות    ויבאו אליך:      בן אדם סעד לבך פת צדק ודברי תורה    כי ביום עמדך בצרה תהיה לנפשך לעזרה    ואם תתמהמה ממך רגע, ברב ישע מהרה    עתה תבוא אליך:      בן אדם עזוב הבלי הזמן וזנח תאותו    ואל ידיחוך בתי חמדתו ושכיתו    והאטם אזנך משמוע קול תחנוניו    אם יקרא אליך:    בן אדם פדה נפשך היקרה מבוא בשוחה    המצא לה מרגעה ותור לשכנה מקום מנוחה    והרחק לזות שפה ועקשות פה, וישר ונכוחה    הקרב אליך:    בן אדם צדקך לבדך הוא יועילך    ולכן חפש תמיד בדרכיך ומעלליך    ואמור לפני אל: אם לבי תועה מעליך    השיבני יוי אליך:      בן אדם קח עמך דברים ושובה עד יוי    ואמור: למען שמך יוי וסלחת לעוני    ואם נפוגותי ונסוגותי אחור אני ורעיוני    עתה שבנו אליך:      בן אדם ראה הפך הזמן אשר בו נולדת    ולכן עשה תם והנצל מאשר נלכדת    וביום צר ומצוק קרא: הושע עבדך, אתה    אלהי, הבוטח אליך:      בן אדם שפוך שיח לפני אל נורא ואיום    להצילך כצבי מפח יקוש ואין בו פדיום    אולי תהי נפשך לך לשלל ותחי, יום    יבא הפליט אליך:      בן אדם תבענה שפתיך לשוכן מעל:    תהי ידך לעזרני ונקני מחטא וממעל    ושטף מים רבים אלי לא יגיעו, כי על    זאת יתפלל כל חסיד אליך:      אל בורא רוח הצילני משוסי    בגדל נעמך חדש לי פארי והרם נסי    אל תבישני משברי, כי בך שמתי מחסי, ומנוסי    ביום צרה אליך:        "
6878,פניה ברגשטיין,426,0,4,4,1,0,0,פניה ברגשטיין,"   	 	 	     בערוגה לי סיפנים  כל־כך זקופים,  כל־כך יפים,  צהבהבים ולבנים.  ורדים ואדמים.  גבעול־גבעול –  מטה־קסמים.  לכל ארכו –  פעמונים.      התאמינו?  עוד אתמול  והם כלם  רכים עדין.  נמים שנתם,  עוצמים עינים.  כל פעמון  קטן־קטן,  שתוק ישתק,  כל־כך פעוט,  כל־כך מתוק.      הבקר אור.  חמה זורחה.  בערוגה שלי פורחים  גדולים הגבעולים  פתוחים פעמונים  והם שרים,  והם רנים  את שיר  כל קשת הגונים.              "
4065,אברהם אבן עזרא,46,1,1,1,1,0,0,אברהם אבן עזרא,"   	 	 	    ריב בין הלחם והיין     בין רעים שמעתי תוכחות,    זה יריב ריב בדעת ונכחות;    מי ישית החכמה בטוחות,    זה ישיב אליו דברי צחות,    מי ייטיב לב מי ישכיל רוחות.    רוחות בם ירויו,    כנחלים נטיו,    שיר בהם לענות,    יפה על שלחנות.    הלחם התהלל ראשונה,    לי עצה וגבורה לי בינה;    אנכי עז כל עיר ומדינה,    בי תשגב קריה נאמנה;    לא תירא ממצור יום שטנה,    בלעדי כל בית רב בשנה.    בשת פנים וחרפת,    כי שלחן יחסר פת;    פת מבחר כל מאכל,    כבוד נוה והוד היכל.    רב היין והתפאר נגדו,    מה בצע על הלחם לבדו,    אם לא אשב תמיד על צדו,    כי יעצור כל נעצר על כדו.    כד עסיס רב שמחה,    שר שלום ומנוחה,    אנכי הראשון,    ואנכי האחרון.    מה תגביה חמר את קולך,    או מה תשתרר על פעלך,    כמה רעות היו בגללך,    נבער מתוך מעיו ינשילך,    נח נשא חרפה בשבילך,    וכנען קלל על מעללך,    מכהניו אלוה אז הבדילך.    אל נא תרחיב לשון    עלי, כי את ראשון,    אין קדוש בתעודה,    כי אם במקום סעודה.    אל נא יחרה אפך בך חטה,    הן אוצרותיך יורדים מטה,    ותשכון בית אפל ועלטה,    אכן כלי נשאים על מוטה;    בך אביך הראשון חטא,    על פי פתן מארח שטה;    אני שיר ומשוש בנים,    אני עדנה לזקנים,    ואיש לחם לא הכינו,    כי אם למלא בטנו.    איך תתנשא נסך בדברים,    כי תתעה מדרך בחורים,    לך ושאל מי אתה לנזירים,    מחרצנים ועד זג נזהרים.    ולגפן תוחלת,    מוקדי אש אוכלת,    אך התבן עשים    גם ארוות הסוסים.    למה תריבו רעים יחד,    טובים השנים מן האחד,    וכבודנו בקהלכם תחד,    הלא האל יוצרכם יחד,    בחר בכם מנחתכם ונסככם,    עצת שלום תהיה גם ביניכם.        "
1558,יהודה הלוי,26,1,1,1,1,0,1,יהודה הלוי,"   	 	 	     יונה נשאתה / על כנפי נשרים    וקננה בחיקך / תוך חדרי חדרים    למה נטשתה / נודדה ביערים    ומכל עברים / פורשי מכמורים?    יסיתוה זרים / באלהים אחרים ­–    והיא במסתרים / תבכה לבעל נעורים.    ובן‑דישן ודשון / יחליק לה לשון –    ותשא אישון / לאישה הראשון.    למה תעזב נפשי לשאול?    ואדעה כי אין זולתך לגאל?  הלנצח תמה / תהי גלוית צמה,    בזה ושמה / למזה ושמה?    ובן‑האמה / העטני אימה,    כי ביד רמה / קשת רמה.    ואהלי – במה / לאהליבמה,    ואהליבה מה / תיחל עוד וכמה –    ואין מופת ואין אות / ואין חזון ומראות?    ואם אשאל לראות, / מתי קץ הפלאות,    יענו נבואות: / הקשית לשאול!  ובנות עדינות / הגלו ממדינות,    ממטות רעננות / ומנוחות שאננות,    ונפזרו בינות / עם לא בינות    בלעגי שפה / ובלשונות שונות –    אך שמרו אמונות / בם היו אמונות,    ולאלילי תמונות / מאנו לענות,    ולמה במרחק / עמד דר שחק?    ורודי דחק, / ודודי רחק    ולקץ ימים / נשאל נשאל.  דגל אחוה / מעלי הוסר,    ורגל גאוה / עלי, על ומוסר,    ואני מיסר / באכזריות מוסר,    גולה ונאסר / וזעף וסר,    באין מנזר וטפסר / ואין מלך ואין שר.    וצר אלי סר / וצור מני סר    והחריב בקצפו / מקום מדרך כפו    והצית בזעפו / מזוזתו וספו,    ואש קדחה באפו / ותיקד עד שאול.  הלעולמים / יזנח אדני    והאין קצה / למועדי חזיוני?    קומה, אדני, / ויפוצו שוטני,    ושוב אל מעוני / אל היכל לפני,    וגלה לעיני / כבודך כמסיני    והשב לשכני / גמול על יגוני    ובטל ישע רד / על ירא וחרד,    ומכסאו הורד / בן­‑האמה מורד,    מהרה, פן ארד / ביגון אל שאול!          "
1793,יהודה הלוי,26,1,1,1,1,0,1,יהודה הלוי,   	 	 	     צרי גלעד בפי שרף מעופף    היש חפה עלי כזאת תחופף    חשוקה דמתה יונת רחוקים    אשר לתור מנוחה לה תעופף    דרור קן מצאה בין ההדסים    וריח מר-דרור עליו תנופף    סביבה יחנה דגל יהודה    והיא גם היא סביבותיו תרופף.         
5954,יהודה קרני,332,1,3,4,1,0,1,יהודה קרני,"   	 	 	    מתוך נעימות־עם     באיזה בית, באיזו שכונה,  באיזו פאת מטה חורקת  מתה סבתא, לא רשעה ולא צדקת,  אלא אשה פשוטה, המכנה  חיה או שרה, שהגיעה לזקנה  וכלום בחייה לא תקנה  מלבד שהעמידה ילדות וילדים,  והללו בבוא פרקם העמידו לה נכדים  ונינים בלא “עין הרע”,  כי לא לתהו בראה, לשבת יצרה.  והיתה האשה מתפללת  כל ימיה לפי תמה  לא על כלל האמה  אלא על כל ילדה וילד,  שלה ושל הבנים,  שיהיו בריאים ויאריכו ימים ושנים  ולא ידעו אסון וצלע  אמן סלה.  וכשהגיעה האשה לזקנה מפלגת  ועיניה כהו מהיות סורגת  בשביל מחמדי נפשה סודרים וגרבים  מן הבקר עד הערבים  והידים רועדות והרגלים חלשות  ושנים אין לטחן ורק חניכים לשות  והיא עור ועצמות כאלו ישבה ימים רבים בתענית –  ותתכנס האשה במטה  ותאמר בבת־שחוק סלחנית:  אהובי לבי, קרוב, כנראה, יום המיתה;  ולאחר שקראה ודוי עם בנה־בכורה  הוסיפה: מעתה אין יום־הדין מטיל עלי מורא.  ומשמתה כבנשיקה הלבישוה תכריכיה הלבנים,  שהיו מנחים בקמטרה עם שמלת החתנה משנים,  וכששמוה בארון היא היתה כל כך גוצה  שנדמה, כי כאן תינוק, רחמנא לצלן, לקבורה מוצא.  והגופה הדלה של הסבתא  בין כתלי הארון התלבטה  עד שהביאוה לבית הקברות.  כאן חזן זקן, עני מרוד,  עשה לה “אל מלא” בקול צרוד,  אך דמעות גם פה לא היו נגרות  ויהי כאלו היקום השלים עם המות  וכי זה מלכתחלה נתן לחסד ולא לשבט.  ורק ילדה אחת, נכדה,  ששתקה אף היא כל זמן לכתה  אחרי הארון, זעקה פתאם זעקת שבר:  “סבתא, סבתא”, אך זו חיכה כבר בקבר.        "
6377,שמעון גינצבורג,344,1,3,4,1,0,0,שמעון גינצבורג,"   	 	 	       אי, סנונית־דרור, כנף־אור אביבית,    אשר הארת    גן־עיר ולב־איש, ובעברך, זיוית,    באחיך האדם שירה ניבית    עוררת, הקרת:    קנאתי בך, ומה־נקלותי,    כי, סיס, ראיתיך    ממלאה שליחות עושך־עושי:    אך נגע אביב בך, אחותי –    רן מלא פיך.    את לא זכרת חשבונות רבים,    ותשכחי,    בתהומיות מרחבים סבים,    כל נגעי־לב וכל עקרבים –    בשיר “צבי־צבי!”    ואת כה קטנה וכה חלשה.    ולא נעלם    מעמי עניך, מנתך קשה;    כל שפעת רדיפות חרף רשע,    בו נאלם    גם לבי: כשריון, הקפאון    כה תקפו דם;    ועלה אזוב־המשאון    בדבירי־שיר, וחרול־דראון –    בחצרות־חלום…    וגם היום, כי דפקה צנת־    האלהים    אביבית, על חלודת צנת    לבבי, – לולא את ורנת    פיך, לא ענתה נים.    והלב מלא־בושה בי, עם תודה,    סיס קטנה לך,    כי את היית לשירי פודה,    ותפלסי שוב שביל־זך, לא נודע    זה כבר, לאח…   מארץ, 1922.       "
3245,שלמה אבן גבירול,40,1,1,1,1,0,0,שלמה אבן גבירול,   	 	 	         ובכן מה אדם ותדעהו בן אנוש ותחשבהו  יי מה אדם      אנושים וענושים בקשים / אמלים ועמלים במרים  אף רואיהם יאמרו אים / אזלו מים מני ים / אך הבל בני אדם      נפלים שפלים נטמו / נודדים הבל יהמו  נצחם וכחם יתמו / נמשל כבהמות נדמו / נבער כל אדם      יום יום זדנו ואשמנו / יחדו בשנו ונכלמנו  יעצנו רע ותך יזמנו / יחפשו עולות תמנו / יצר לב האדם      שוקד גדיש ורגב חובש / שוכן גוש ורמה לובש  שוה לחציר גגות עבש / שקדמת שלף יבש / שלא ימצא האדם      לקוחים לדבר אתם עזות / לתת להם בתפת אחזות  לכודים כצפרים האחוזות / לו חכמו ישכילו זאת / לבות בני אדם      מועד ומוכן לקיטור גחל / מתקן ונסכן לתגרת שחל  מאוס ימאס חייו בבחל / מתקו לו רגבי נחל / מה יתרון לאדם      המונם סג וישר אין בם / הוות בקרבם ועמל בארבם  המבין חבם וחופש קרבם / היוצר יחד לבם / השקיף על בני אדם      בבוא קצו תסערהו / באמת בצעו תנערהו  בחרמו מות יגרהו / בור כרה ויחפרהו / באשר הוא סוף כל אדם      רעוץ ורצוץ חליו ועדיו / ראוי לשלם נשיו בקשיו  רגבים יבלו שרשיו ופריו / רואיו יאמרו איו / רבה רעת אדם      במלאת ספקו עצר יניאנו / בלע חיל ויקיאנו  בדד ישב ולא יראנו / בשלום שודד יבואנו / בקום רשעים יסתר אדם      יקרו נשחת וקרנו נגדע / יחידתו משחת בל יפדע  יום אשר אליו יתודע / ישלם אליו וידע / יודע מחשבות אדם      ידד כחזיון לילה בחמה וסער / יסער כמוץ בסופת יער  יגעש בגעש כישיש כנער / יחד כסיל ובער / יוקשים בני האדם      הנה אם נחפש ונבדק / הושת כלו סג ונחדק  היה יהיה כאבק דק / האנוש מאלוה יצדק / המלמד אדם      וזרים בנוהו יאהילון / ונכרים באוצרותיו יגילון  והוא לקברות יובילון / וכאורח נטה ללון / ויחלש ויגוע אדם      דל לא יחדל מעוון ואשמה / דתו און עצתו תרמה  דרכו עול נתיבו ערמה / דברי פיו און ומרמה / דברת בני אדם      הובר אשמים בצרור נחתמים / הרי פשעים עליו נכתמים  המס ימס בגחלי רתמים / הנה בהיותו תמים הבל כל אדם      גזור מטיט ועל טיט נסמך / גוו פתאם יתר וימך  גוש עפר עני ומך / גר אנכי עמך / גם בני אדם      בתקף עליו כידור מלך / בכן ישוב לארצו כהלך  בשובו שם ערם כחלך / בהבל בא ובחשך ילך / במות אדם      יעזב לאחרים רכושו / יצועו רמה ועש לבושו  יקר פדיון נפשו / ישוב עמלו בראשו / יום ענות אדם      רודף בחייו רוח נשוב / רודה במותו חמת עכשוב  ראוי כאפס ואין חשוב / רוח הולך ולא ישוב / רוח בני האדם      ומרב מצוקיו בחייו ירב / ומותו ערב ויומו עורב  וקצו בקרבו לנפשו אורב / וילך הלוך וקרב / ורחק יי את האדם      לריק ייגע וידל מאדו / לשוא יעמל ויהבל בעודו  לכן לא ישא מאומה בידו / לא ירד אחריו כבודו / לא יכון אדם      חדשיו חצץ שוכן שמי ערץ / זעוך נזעך ונקרץ קרץ  קמוט נקמט לכלה וחרץ / זכרו אבד מני ארץ / זה חלק אדם.            
6291,יהודה קרני,332,1,3,4,1,0,1,יהודה קרני,"   	 	 	     שנינו אחד הוא, ובבננו תמנו,  ולמי נשוע ולמי נוחילה!  הוי ליום, בקדשי אל – מעילה,  ביריעת סתירות שנינו גם רקמנו.    קין הרג הבל, מקרא זה בתורה  ובכתובים: יעל מחצה סיסרא;  שחק כחול תמיד לנו סתרה,  חטא נערף ממניף הסיקורא.    אך מה־שמכרח – יהיה לא ימלט,  אליהו יקים את־הילד,  ומעלי בקשה חנה פתיחת רחם.    יתברך פרי האשה והיין;  ערום הוא הנחש, אדם הוליד קין,  ומטפה יצא איש כשלמה חכם.        "
179,יהודה ליב גורדון,2,1,3,3,1,0,0,יהודה ליב גורדון,"   	 	 	     בחרצות הברזל דש אכר עמר  ויזר במזרה ויצבר בר חמר  ובקצה הגרן אותו הניח;  פתאם קם שאון בין הפרדות  הגלמודות  ויהי ביניהן שיג ושיח.  כי מדי צאתן מן הרחת  רבות מהן אשה אחתה הכירו  אשר גדלו תוך ראש שבלת אחת;  ובכן אהבתן הישנה העירו,  ובכן אשה לאחתה חבקו,  נשקו.  “השלום? שלום!” זאת לזאת קראו,  ובכן אשה לרעותה ספר הואילו  את כל התלאות שאותן מצאו  מעת תחת מגרפתיהם עבשו  ולשד רקבונם בקנים גרשו  ומזמרות הקצרים השבלים הפילו,  עדי בצבתים הערמה הובאו.  הוי! מעת לפני החרמש נפלו  – קראו כלן – צרות רבות סבלנו!  קר, דלף טורד, חם שמש בערת,  יד הויה, שן רעה, רגל עברת,  אחרי כן בחריצי ברזל שמונו  גם אופן עגלה עלינו גללו,  אז פיות המרג המלילות מללו,  אז אל רוח במזרה הרכיבונו  ויסערו ויזרונו אל כל רוח –  עדי פה מקום מצאנו לנוח  אחרי הנדודים דינו שבענו.  אבל אחיותי, קראה מתוכן אחת,  הן עוד נפשנו איננה בוטחת  כי עוד יום חשך נכון אל כלנו,  יום רע ומר, יום האחרון בחיים,  יום בו נרד אבני כיס הרחים  ומה כל זאת? – ענו כלהנה יחד –  לשיב הליכות עולם כח לא נעצרה  הן טוב לנו כי לאחדים הננו  בעבור אשה אחתה נתמך נעזרה,  לעמוד כגבורים מבלי מרך ופחד  עת תגיש ותקדים הרעה בעדנו  ובכן חבקה הפרדה לפרדה  ותתאחדנה אף היו לאגדה  ומשלבות יחד שקטו נרגעו,  לא ידעו חיל, קול נוגש לא שמעו,  גם עת הוסב עליהן אופן הרחים  ויפרד הפרדות עד בלתי שמים  בזרעות רע ובחבק יד אהבת    יקל לנו כל נטל, תפוג עצבת!!          "
2759,שלמה אבן גבירול,40,1,1,1,1,0,0,שלמה אבן גבירול,"   	 	 	    שחר עלה / ר'      שחר עלה אלי, דודי, ולך עמי,    כי צמאה נפשי לראות בני עמי.    לך אפרשה מטות זהב באולמי    אערך‑לך שלחן, אערך‑לך לחמי,    מזרק אמלא לך מאשכלות כרמי –    ושתה בטוב לבב, ייטב לך טעמי.    הנה בך אשמח שמחת נגיד עמי    בן‑עבדך ישי, הראש לבית לחמי!        "
687,אברהם שטרן,10,1,4,4,1,0,1,אברהם שטרן,"   	 	 	     מזודות כבדות, מזודות יקרות,    כבדות כברזל, יקרות כזהב.    מלאות אקדחים, כדורים מלאות.    כלי-קדש לעם, לנקם ולקרב.        ממבריח המכס, נואף ורמאי;    מחיל ששכר ומכר כדוריו;    מקצין שמעל באמון בחשאי;    כלי-הקדש נקנה בעפר-הזהב.        הזהב? פרוטות שנקוו קו לקו.    פרוטות שחסך בלי חשך ותרם    שכיר-יום ואביון, איש עמל שרעב,    שקנה אקדחו ולחמו לא טעם.        הוי, שרי-יהודה, קיא חלאת-ישמעאל!    נבלתכם בציון ולבכם בנכר.    על אדמת אלהי, בדביר קדש אל    תזבחו לשעיר ותזנו אל קדר.        הוי, בקר-ישראל, מעלי-הגרה!    רטפש בשרכם על אבוס במרבק;    שאנן מרבצכם בסוחת-גדרה.    כזאב הרעב יזנק עמלק.        נשתער. וכאהל בסער – קדר.    פלצות במדבר, אחוז רעד – שעיר.    נלהט בערב כלפיד בעמיר.    יאדים הברזל וירעים דינמיט    עד נכרית לפי חרב שריד ופליט,    עד מתחת שמינו נמחה זכר-צר.        מזודות עז והוד, מזודות קדושות,    שי ברזל ללוחם וברכת אלהיו,    אקדחים, רמונים ורובים גדושות.        דום! המה כעוגב התותח בערב.    שור! משיח עולה בצבאות גבוריו.         "
3741,אברהם אבן עזרא,46,1,1,1,1,0,0,אברהם אבן עזרא,"   	 	אשרי אדם בוטח בך (מסתג׳אב) 	     אשרי אדם בוטח בך!    בך אמץ מושלים, / בך בטחון כושלים,    בך גאות שפלים – / אשרי אדם עוז לו בך.    בך דבקו חושקים, / בך הושע צועקים,    בך ובטובך אדוקים / פעלת לחוסים בך.    בך זמרת קרבים, / בך חרות לבבים,    בך טיב מחשבים – / נכבדות מדבר בך.    בך יגדעון לצים, / בך כלם מקצצים,    בך לוחמיך מנפצים – / ואני אבטח בך.    בך, מלכי, אתפאר, / בך נרי יאר,    בך סתומים אבאר – / כל מעיני בך.    בך עזר נדכאים, / בך פאר צאצאים,    בך צדק נבראים – / ועמך ישמחו בך.    בך קרוביך יחזקו, / בך רחומיך יצטדקו,    בך שוחריך יחשקו – / וישמחו כל חוסי בך.    בך תוחלת אמוניך, / בך בקשו רצונך,    בך הראו מצפוניך – / נגילה ונשמחה בך.        "
6649,חיים לנסקי,385,1,4,4,1,0,0,חיים לנסקי,"   	 	 	       כפי הפלד    כחות חושליו.    יאה החלד    לבן־השלו.    צליליו דק שחק    משכו מהביל    מכור השחר    מטיל מטיל.    עד עין התכלת    חשלוהו דק,    אף שמץ שחלת    בו לא דבק.      אך עש לפלד    החלדה.    שחקים אוכלת    שקיעה ורדה.    עוד יעל שחר,    כורו ילהב…    – שוב שמי חלדנו    חדש, השלו!        "
3018,שלמה אבן גבירול,40,1,1,1,1,0,0,שלמה אבן גבירול,   	 	 	       כי כל מתי ימים הלא הבל וריק / מסות ישימון לחטף כחנו    וזמן יקימנו לפניו רֽוזנים / יקח כלי ריקם וימשחנו    התוה וכתב תו עלי מצחות בני / אדם כסימן עד אבד נצחנו    היא תו תמותה החקוקה על יקום / הנה כתובה היא עלי מצחנו    לא נבראו אישים אבל אויבי יצור / מהם עצבינו ומר שיחנו    נבנה ויהרסו ונצעק יום ליום / להם ואין מאמין לקול שיחנו    הטוב אשר בהם הלא ארב כמו / נחש עדי נישן וירצחנו    אל מי שלחנו אלהים שאלו / שדי לאויבינו התשלחנו    שור הזמן כי מחמדינו ישו / שביו ויקח את בדלחינו    ליל ויום יבוא לגנת האגוז / ילקט ענבינו ותפוחינו    לקח גביר פל' אשר יפה ככל / מהלל ובו נגה מאוד זרחנו    השר והזקן והנכבד בעם / האל [וה]נרקח בטוב רקחנו    נדיב ושוע איש צדקות מעניק / זרח כשמשנו וכירחנו    תשקט עדי תקיץ בראש עומדים לקץ / שמך הלא כתוב בתוך לוחנו.        
3408,מרדכי צבי מאנה,45,1,3,3,1,0,0,מרדכי צבי מאנה,"   	 	 	    (תרגום)   ""בן יקיר! אן תחפץ בדמי הליל?    אל תלך גלמוד עד עמקי היער;    עד נצח לא תמצא אחות אבדת.    שב נא פה ביתה ואני אסגור שער"".      ""הוי, אמי! דמי ותניני ללכת,    ומחי נא דמעתך מעל פניך;    הן אחות אהובה בטח אמצאה,    ובששון מהר נשובה אליך"".      עוד תביט האם בדממה מנגד,    ובנה רץ היערה בדד באפלה;    כן חלף הליל גם אתא בקר,    אך הוא לא שב – לא ישוב עוד סלה!      סערות חרף נחו, נצמת השלג,    שמש אביב הבריק מימי כל פלג;    הנצנים נראו – אך אם אמלה,    עודנה יושבת גלמודה ושכלה!…   חשון, תרמ""ה, ראדושקאוויץ.       "
3078,שלמה אבן גבירול,40,1,1,1,1,0,0,שלמה אבן גבירול,"   	 	 	         שושן עלי סעיף כמו צמרת / האת עלי עמוד סגור כותרת    שמש עלי גלגל לאט הולך, אהה, / יגנב לאט הלב בלי מחתרת    עפר בבשתו ממך אז תחזה / דר יהפך עינו לעין סוחרת    כל ראתה עיני ומכל שבעה / ולא ראתה סהר עלי תמרת    הגדיל מדורתי, ואלו בה מתי / ארץ ־ אזי ינערו כנערת    לו שואלי מטר דמעי אצרו / לא היתה להם שנת בצרת    כתבו, אחי מוסר, אמרי על ארון / עדות, למען להיות משמרת    לבו, אשר לו אם מצאוהו בני / אהרן ־ לפניו קטרו [מ]קטרת    אם אהרן צנף צניף קדש, הלא / ציצת לחייך לציץ תפארת    תבנית כרוב זהב פרוש כנף כמו / פרשו כרובים שעלי כפרת.        "
5589,יעקב שטיינברג,261,1,3,4,1,0,1,יעקב שטיינברג,"   	 	 	    ז   הלכתי בדד לפנות ערב    בעיר המלאה אדם רב;    בלבי נפתח מקור-זכרונות    ועצב נשכח אלי שב.    עברתי כה וכה ברחובות,    ובלבי עבר גל על גל;    הנחם ירים ראש בנכר    ומגן אין ללב הדל.    הלוך וטפוף חלפו נשים    כנוטפות חן בטרם ליל, —    רק בחירת-לבי ידעה אהב    וידה תמך כזרוע-אל,    כחדש חורת אור-הערב    כל לבן-עור, כל אדם-פה, —    מכל נשי-החן רק אותך    לא אראה עוד בעולם זה.    מה-תקצר רוח-איש לאשר,    אד-ערב עת על קריה שח, —    בלעדיך אבוא עד גבול ימי    ובלבי מקור-געגועים זך.    כאות של אור מעולם אחר    אור כוכב ראשון בא וגז, —    בעולם אחר אם עוד אראך,    עוד שם לך יהמה רגשי עז.        "
1308,דוד פרישמן,22,1,3,4,1,0,0,דוד פרישמן,"   	 	 	     על ראש ההר בדד חצבה באבן    מטה רעננה,    ושוכב במטה איש עיף בן-מאה    ועשרים שנה.        ועינו לא כהתה ולחו לא נס עוד –    אך לבו מה חלל;    קול כנפי המות משיקות כבר נשמע    בעטותו לשלל.        ונאנח האיש הגוע: „הוי אלי,    לחנם הייתי!    כל-ימי לעמי עשיתי, עשיתי –    ומאום לא עשיתי.        מארץ מצרים את-עם-זו אהבתי    הנה הוצאתיו;    ואולם לארץ-ישראל את-עם-זו    הן לא הבאתיו.        מקרב העבדות את-עמי הוצאתי,    מעבדות מאסתי;    ואולם אל-קרב החפשה זו-עמי    הן לא הכנסתי.        וגדול המדבר ונורא המדבר    בין ארץ לארץ;    וגדול ונורא בין עבדות וחפשה    ואים הפרץ.        וגדול העון ונורא העון,    אם יקום בן-אדם    וירד אל-עמו אל-בית-העבדים    וקם ופדם,      וארץ אחרת לא כבש בעבורם…    טוב כי לא יוחל,    טוב כי לא יוציא מעבדות, אם חפש    תת לא יוכל! “          "
2261,שמואל הנגיד,32,1,1,1,1,0,0,שמואל הנגיד,   	 	 	    התבוש מאנוש / ר'        התבוש מאנוש נכבד בגלוי    ומזקן ושיבה ההדורה    ולא תבוש בסתר מנשמה    אשר היא בך מטהרה יקרה.        
5984,יהודה קרני,332,1,3,4,1,0,1,יהודה קרני,"   	 	 	     הושע־נא יבול אדמתנו מארר  וזית מנשל,  כי בעוד לא המתק גורלנו ממרר  ולא נסתימו שיחות לונדון בכשל –  נתנו פצויים למארגני הטרור  ובירות השלימה עם “סישל”!    ומוטב לדבר מלשבת באלם;  הכל כשורה, כהלכה ו“בסדר”:  שבועה לא שבועה ואף נדר לא נדר,  אם בני סישל הרשו התראות עם העלם,  המסובב גלגלים מתוך ירכתי חדר.  אך מי כאן פקח ומי כאן איש “חלם”?    ובאמת אין עדין לדעת  כיצד ומתי כבר יתירו הפקעת,  ומי החכם שיחדר לתסבכת  שמאחורי הקלעים והפרכת?  אדון המושיע ל“אום אני חומה”,  מה יש בין פריס לבין לונדון ורומא?     הארץ, 12.1.1939       "
4883,יצחק אבן גיאת,81,1,1,1,1,0,0,יצחק אבן גיאת,"   	 	 	     ובכן – ויהי דבר יי אל יונה בן אמתי.  משמעך רהו / אנשים ויתמהו,  אשר לו הים והוא עשהו.  אל נורא עלילה / דרך לבעלי מעילה  הורה למצא מחילה,  נוראותיו גלה / להודיע כל פעלה,  כי לו לבד הגדלה.  יזם להשיב גמולה / לעיר מני עד שתולה,  נינוה העיר הגדולה  יום צוה ציר אמוני / ""קום קרא חזיוני,  כי עלתה רעתם לפני"".  ציר בשובם לנכח / בן כי ירב סלח –  ויקם יונה לברח.  חפצו בבוא ים קים, / ונשאו מים דכים  ויהי סער גדול בים.  קראו יורדיו ביניהם / ויטילו כליהם  אל הים להקל מעליהם.  בירכתי ספינה קדם / ולא נתמנה בסודם  וישכב וירדם.  רביו קראו כמהים / ""קום, קרא לשוכן גבהים,  אולי יתעשת האלהים"".  יעצו עצה נכונה / להפיל פור באמונה  ויפל הגורל על יונה.  הן לחוותם בניבו / שאלוהו: מה טיבו  “מה מלאכתך ומאין תבא?”  ויענמו קשה / שלשה תחת שלשה  “אני ירא אשר עשה את הים ואת היבשה”.  דברו בשמעם באזניהם, / מפני אל, נודע להם,  הוא בורח, כי הגיד להם.  השיבוהו בלב סוער / ""במה ישתק מסתער,  כי הים הולך וסוער?""  ""גשו יחד כלכם / והטילוני בכליכם  אל הים וישתק מעליכם"".  יחד המו וחלו / וחתרו – אולי יועילו  אל היבשה ולא יכלו.  אז כנכבד כנבזה / צעקו לאל נעלם, כל חוזה  “אל נא נאבדה בנפש האיש הזה!”  תקפו מפה ומפה / טורף נפשו באפו  ויטילוהו אל הים ויעמד הים מזעפו.  אל יודע סתרים / אמנם יראו גברים  וידרו נדרים.  אז במצולות מנה / נאור אין לו תמונה  דג גדול לבלע את יונה.  וינח במצולות / במעי דג ואפלות  שלשה ימים ושלשה לילות.         "
1989,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	    כי המליץ בינותם (בראשית)   קורא יקר, מה בין הצבי וזה הצב?    זה נער פוחז, וזה כסיל זקן ושב.    הסר יוד מצבי, ואז הבט אחריהו    אז תראה כי גם הוא למינהו    צב, זה השרץ, טמאתו נודעה,    דודו – החלד, רעיתו – הלטאה…    רבים יתפלאו איך צבי ממין בהמה    יתחבר לצב שם שורץ בשדמה…    בן-אדם חבר לרעו, וכל עוף לקנו    כן גם כל השרץ שורץ למינו.    חידה היא! אך ממני לא נעלמה    אותה אפתרה, אז אמר אחכמה.    חוזי שדי נביאים קדם הגידו    האותות תבואינה הן לא הכחידו.        באחרית הימים יערה הרוח,    הגואל יבוא, מלך המשיח;    הן יפרח בימיו עץ השלום לרב,    זאב יגור עם כבש, פרה עם דב;    לאתות רמחים, לפלח אדמה קשה    דעת ימלאו מתורה מורשה,    אהבת עולמים תחבר כל בחבר,    אשה תמשל באיש, ונקבה תסובב גבר.    והיום כמעט שב יהודה בקש מנוח,    לשבע לחם, אדמתו לפלח.    קמו נביאי שקר, וקסמים בידם,    כי המשיח הנה בא הגואל.    אותותם – שד יגור עם בני-אדם…    חזיר-היער עם החמור, וסוס צוהל.    והצבי בקרניו נוגח ופורץ    יתחבר אל הצב בארץ שורץ,    ובמושבות בני-ישראל פקיד עם עבר    יתן היתרון לנקבה מגבר,    ומורה ילדים גם רוחו קדשה    מרוח העובר בברית-חדשה…        האותות באו כן שמו אותותם    אחריהם ונחש המליץ בינותם…    ואני כמו שלא אאמין במלך ואמון    כן גם לא אאמין באלהי-הממון…    תפל יטיפו מקסם כזב אותותם,    יען מה? יען המליץ בינותם…    (חבצלת תרמ""ט, גל, 33)       "
4535,משה חיים לוצטו,55,1,2,2,1,0,1,משה חיים לוצטו,"   	 	 	     האי יומא דקא גרם. קול ששון וקול שמחה בקול השירים. יום הכתר בכתר הפילוסופיאה והרפואה בחור מעם סגלה החכם הרופא כמר אליה בן הגביר שמואל קונציליי יצ""ו. ובכן ראיתי חובה לעצמי. ואמרתי אין לי דמי ופי יגיד תהלתו. ובא האות והמופת לאמתת אהבתו. ואשא משלי:        הן יזרעו עמל ושוא יקצרו  אם בסלעים יוגבים יזרעו;  כל עובדי אותם לריק ייגעו,  מעדר וכל אתים לבד ישברו.     מורי כסילים כן הלא יבצרו  רק ענבי סכלות אשר נטעו;  מוסר תבונתם הכי יפרעו,  לא ידעו הבין רשעים זרו.     לא כן, ידידי, כי פאר חבשת  ושדה תרומות הוא שדה שכלך,  חכמה ודעת בו כציץ שכנה.     מחקר ומרפא כמעיל לבשת,  חכמות בחוצות יקראו עליך:  ‘כל דין וכל מן דין סמוכו לנא’.     מתעלס באהבתו משה חיים בלא""א יעקב חי לוצאטו        "
1444,יהודה הלוי,26,1,1,1,1,0,1,יהודה הלוי,"   	 	 	     נמת ונרדמת וחרד קמת ­–    מה החלום הזה אשר חלמת?    אולי חלומך הראך שונאך    כי דל וכי שפל – ואתה רמת?    אמרו לבן‑הגר: אסף יד גאוה    מבן‑גברתך אשר זעמת!    שפל ראיתיך ושומם בחלום –    אולי בהקיץ כן כבר שממת,    ושנת תת""ץ תתץ לך כל‑גאוה,    תבוש ותחפר מאשר זממת.    האת אשר נקרא שמך פרא אנוש!    מה כבדה ידך ומה עצמת!    האת מקרא פם ממלל רברבן    ואשר בקדישי זבול נלחמת,    האת חסף טינא ברגלי פרזלא    באחרית באת והתרוממת,    אולי נגפך אל באבנא די‑מחת    צלמא ושלם לך אשר הקדמת!          "
3317,שלמה אבן גבירול,40,1,1,1,1,0,0,שלמה אבן גבירול,   	 	 	         שובי בתולה / לנוה זבולה / ברנה וצהלה / אקבץ פזורך    לבשר נחמה / לשוממה / כי באחלמה / אבנה דבירך    מחבור וחלח / אקבץ משלח / מקן ומפלח / לעוברי דרך    הן בא משיחך / לטירת מנוחך / יען בטחך / באל חי צורך    קול ישע אבשר / לגולים עשר / ושוטן איסר / ובוצע ברך    טמונים אגלה / לעם לי יחלה / משיחם יעלה / פורה דורך    נאם דברי / אקומם לעירי / קומי אורי / כי בא אורך.          
6314,שמעון גינצבורג,344,1,3,4,1,0,0,שמעון גינצבורג,"   	 	 	    I   שפעת־בר וים־הדגן,    פז מימין ומשמאל.    היתה נפשי מקור־היגון    סביב – שבת, נפשי – חל.    רצים סוסי, ומלפני    דרך־חול משתטחה דם;    הליטותי חרש פני    כי עצבוני זהרי־יום.   II   ואתם, סוסי, אט שאוני –    שאו אל ארצות ערב רך.    המרחקים החליאוני:    אורם מתוק־מר כל־כך…    כבר האביב פתח פקעיו,    ששון־הפריחה – מלא היקום,    ובתכלת – תקוות זהב    יורדות ארצה מני רום…   III   טהורה, צוננה בין הקמות    עברה נשמת רוח־אל,    ובשדמות הנפעמות    הכתה גלים בהירי־צל.    נפש־אדם ביתמותה    זבת־דם בעלית־קיר    לא יבלע בן־התמותה    זהר־מרחב, טהר־דביר…   IV   תשרך העגלה דרכה,    ארדה לי אל שדה שר.    אכבש פני שם בקרקע    ואתפלל אל הבר:    הצילני, החביאני    ומעצמי אותי פדה.    בסוד־חייך הביאני,    ובעצמותי פרח וחיה!   V   תמול יצאתי מבית סבא,    ועם פרידה – בכה מאד.    בעיניו גיל־החיים כבה,    תהם־חוריהן – בלהות־סוד.    כלום לא דבר ולא אמר,    יד על כתפי שם בלאט:    רחמים בקש – ולא גמר, –    הכל נגלה, אזלת יד…   VI   באדמה הפורחת    ראשי אחבט, אצעק דם;    יענו שבלים בנחת,    שוקטות־דובבות כחלום…    עולה דממת־הדורות,    מנמנמת במרחב־יה;    תפושי־ נומה טובעים אורות,    זבובי־קיץ טובעים בה…   VII   זחל אזחל אל היער,    שם הברושים זקפו ראש.    יבוא ערב, יצא סהר    חור, עגום וכמו בוש.    מחטי־ברושים ידקרוני – – –    סביב ישקט כל ונם,    נוגות־שלוה יספידוני    הצפרדעים באגם.   VIII   ושוב תתחדש האדמה.    על תל־קברי תחת ברוש    פרח־תכלת, ציץ־נשמה,    קטן, נאה ירים ראש.    כבר האביב פתח פקעיו,    ששון־הפריחה – מלא היקום,    ובתכלת – תקוות־זהב    יורדות ארצה מני רום…   מאלין, 1911.       "
996,לאופולד שפר,15,1,2,3,1,0,0,לאופולד שפר,"   	 	 	     באו, אישים, התפלאו  האזינו אלי ושמעו,  האמינו ובל תגבהו.  הן ראיתי שלש מנים  את זה האנוש חסר אונים  בתמונות ובמקומות שונים:      חזיתיו שוכב כנפל  במעי הורתו באפל  ככידור צנוף בכפל,  ראשו על כפות ידים,  ידיו תמכות הברכים –  וברכיו בירכתים;  פניו ולחייו אדמו,  גרגרותיו קמטו זהמו  ונקביו כלם נסתמו,  וכמו בין עלים הבסר  כן שם האדם יסתר,  אין לו כל – אך אין לו חסר.      חזיתיו אחרי יולד  שוכב על ערשו כילד,  או כאיש גדול בחלד  עלי מטת שן סרוח,  וברך כרים לא ינוח,  כי ידא על כנפי רוח,  כי ידע כל רע בחיין  ולכל חפץ ישא עין:  יש לו כל – אך הכל אין!      וראיתיו הה שוכב חרש  לבוש בדים עלי ערש,  מרכבו בול עץ וקרש  ורפידתו קיא ופרש:  תחת נחת בלהות שחת;  תחת רום עין רם; תחת  הוד ויפי מק קרחת,  על כל חמדה בא הנפץ,  גם שכלו הסערה תפץ;  אין לו כל – אף אין לו חפץ.     כן שב העפר לשאולה,  כן עלה הרוח מעלה –  אך זה כל האדם סלה.        "
3320,חיים ארלוזורוב,43,1,3,4,1,0,1,חיים ארלוזורוב,"   	 	 	     על משכנות קדרות ודחק    ערם אפרו ערפל-ליל.    מחשוכי-כל, משכוחי-אל    יחשך כוכביו גם השחק.        ומאור-הגז הצהיב ויחג    סביב כל-פנס חוג-אור נדלח.    אשר ידע לדל מבטח–    ישכן נעלם בסתר רחק.        פה כל-קומה תשח, נדרסת,    פאר יבל, ישפל גאון.    פצחו אפוא שירכם,בני הון:    אשרי יכיר ממשל אל חסד.1   1917  תרגם ח.נ ביאליק       החרוז האחרון הוא פסוק במזמור דתי של הפרוטסטנטים הגרמנים.  ↩           "
561,חיים נחמן ביאליק,6,1,3,4,1,0,0,חיים נחמן ביאליק,"   	 	 	    על-פי דודה       התאבו דעת בשלמה אהבתי?  אני אהבתי בשל-תפוח.  כי אין יודע נתיב הרוח –  זה כבר ידוע; עתה באתי  להביא ראיה מאהבתי.  ואני, התדעו בשלמה אהבתי?  אני אהבתי בשל-תפוח!  לדודי היה פרדס יפה,  ולדודי בת יפת עינים.  ובתוך הפרדס ברכת מים  מפכים חרש, שקטים, ברים,  כמים גנובים, כיין סתרים.  לדודי היה פרדס יפה,  ולדודי בת יפת עינים.  בפרדס יש מחבאי שקט,  עץ פרי ונטיעים מגדלים;  ובעת הקיץ המזהירה  כל-זה מתמלא ציץ ושירה  ושפעת אור ושפעת צללים.  בפרדס יש מחבאי שקט,  עץ פרי ונטיעים מגדלים.  ויהי היום בעלות הקיץ,  כחם היום – היום הבהיר –  ואני עם-פננה שארתי  לשוח אל-הגן יצאתי.  היא עלמה רכה ואני איש צעיר;  ונצחק יחדו לרוח קיץ,  כחם היום – היום הבהיר.  הפרדס כליל ירקרק חרוץ,  זיז אור וגיל על-כל זרוח.  מסבל עומד התפוח,  מזהירים ענבי דבדבנים,  מתאדמים גרגרי השנים  בצל השיחים בירקרק חרוץ;  זיז אור וגיל על-כל זרוח.  ובקול ענות “פי-פי, ציף-ציף”  מבין עפאים כנפי רננים  בשפה בלולה ישוררו.  גם-מעי המו זמיר עדנים  ופזמון חדש יעוררו –  ובקול ענות גם “פי” גם “ציף”  תפצחנה סביב כנפי רננים.  ונצחק יחדו ונתעלס,  אני ופננה שארתי.  פזזנו, שרנו ונהי כילדים,  וכמו התערבו בשמחתי  גם בני השיר ופרי המגדים.  ונצחק יחדו ונתעלס,  אני ופננה שארתי.  היא קראה לי אזי בכור שטן,  אני קראתיה צפור קטנה,  או דמיתיה לשושנה –  את-זאת לא אזכר – לבי תעה –  מה-יפתה פננה באותה שעה!  היא קראה לי אזי בכור שטן,  ואני קראתיה צפור קטנה.  ופתאם באנו עד-תפוח  ויעל ריחו הניחוח –  חיש קל מידי כאפרח  יונתי פננה התמלטה,  ותרם יד ותכף מטה  את-אחד ענפי התפוח  הנותן ריחו הניחוח.  וכרגע שבה ובימינה  תפוח גדול צח ואדם;  ותטעם מנהו, ותברני  מידה מן-החצי השני.  אני פערתי פה ואדם,  והיא עמדת, ובימינה  פלח תפוח צח ואדם.  ובמחשף לבנת התפוח  הכירה שני עקבות שנה,  וירח אפי ריח פננה;  אך-ריחה – ריחה השכירני  וכיין מתוק עברני –  לבבי פג, לא-קם בי רוח,  מאז – מאז לי היתה פננה.        "
1225,שאול טשרניחובסקי,16,1,3,4,1,0,1,שאול טשרניחובסקי,"   	 	 	    I   עומדים היינו בשורה עלובה:    בעלי־פטסין ובעלי־חביות,    תופשי דרדורים וגרב למינו,    פעל יד חבתן וכל עמל כפיו:    מעבט־אלון וגיגית כרסתנית.    עומדים היינו איש איש על כליו:    חבית צרורה בחשוקים של ברזל,    חבית חברתה, שפרקה על חשוק,    וחביונה בסובבים של עץ,    כדידה של בירה מאצל המרתף,    גוצה, כבדת קרקעית וכתלים,    עוד נודף ממנה ריחו של טחב,    מעטן יורד מיון, שעמד    טחב של שמן־הזית עוד בו.    עמדו בשורה: אלפסים ויורה,    אלפס־נחשת – שריד משק־אמהות,    אלפס של זגוג, ושל ברזל־סיגים    ושל אלומניום באצטלא של כסף,    בעל יד אחת וטעון־ידותים;    צחים־חדשים, מחלדים ורצוצים,    מעוכי־מתנים ומחכים לקץ;    כתבת בולטת מכרזת על ארצם:    “ארצות־הברית” או “מעיני־קוקז”.    עמדו בשורה: צפחת וקדרה,    שבטי הפרור ומשפחות הסיר,    גרף, ודודים ועביט של מים –    צחים, אדמונים ושחמים־אדמים;    כלים של חמר עם צפוי של זגוגית,    חרס, וחרסית ומעשי־טין,    יצורי פחח וקדר, לרבות    גדול, וקטן, וזעיר וקט:    קמקום של פחים רחב־אחורים,    קמקום של מרקח בפשוט זרבובית,    ישרי־כתלים וזקופי־דפנות,    דקי־הצואר ונפוחי־המתן,    וקמקום מתכת גבה־קומה, קצר־אף;    לבן ושחור, קנמון וכרכם,    ירקות מלשת וצהב של תבן,    משרת־הסלק וכל יוצאי־הפטל,    סגלה עצבה וורדית צעירה,    תכלת חולמת וכרתי מרגיע,    אדם קודח והכתם החמים,    ערמון מחך והאפור הקר,    גון תפוח־הזהב החם;    יוצאי כל פחם של פחח ורקען,    יצורי רבבה של בתי־חרשת,    ניקל ונחשת, פליז ופח;    חלק, ומעקל ונושא פתוחים,    נוצצים־מרוקים, חרוכים מאש,    שזופי־להבות, אכולי־כירים,    מרבי־שרטת ופגם ומפחמים,    קלי־ראש, זועפים, בחצפה מחצפים,    בעלי־דעת ופרצוף של תם.    עמדו בשורה: בקבוקים, לגינים,    כל מיני צורה וכל מיני זגוגית:    לבנים וירקים נועדים ליי""ש,    לשכר ובירה, ליין ולחמץ,    למי־מעדנים; ולגינים גמלונים    כרוכים בפתילית של זרדים לקבול    חמצה של גפרית: וכל מיני קנקן,    החל מפסלתה של זכוכית ועד    מעשה־גבלות וגביש בכללם,    טעוני פקק־שעם וסתומים בניר.    צרצור וצלוחית, שיצאו בדימוס    באזן ושפה, ופך ועדשה,    טני של מתכת, הקיתון והטפי,    תלושים משלחן־קשוטים של נשים    וקרקע של מטבח נטולי־אזנים,    צרור עליהם פתיל־שתי וערב;    כוז של נחשת אדמה כבד־משקל,    פלטת הירשה מזקנים ואבות,    כד וטפיח, וכדית וטפיחית –    מעשה־בנים קל־משקל, קל־דעת,    כלים בני־יומם: הפח והזגוג;    דלי ודליים, פח לבן ושחור    בצפוי של זגוג ועשוי בעץ,    ישרי־כתלים ומשפעי־דפנות,    אלה צבועים, ואלה בלא כחל,    בעטור של יד של מתכת ושל חבל,   נאים, וישנים, וכולי וכולי…  II   עומדים היינו בשורה עלובה,    איש על עמדתו ואשה על כליה:    זבל ושמש, רוקח ונחתום,    גלח מביש ורב מגדיל פאות,    קצב ששכח מה טעמו של בשר,    בלן הבטל, כי אפסו המים,    צ’כי שנחשל מגדודו – קטע,    סתת מאבק וצבע ברבבים,    חצב וחשל מחסרי עבודה,    תלושים ממחצב וקרקע של פחם,    סנדלר שפל־חזה מזפת־אצבעות,    עושה־רהיטים וגודר בטלים,    שני אופיצרים (וכתמים בהירים    על כתפיהם ועל המצנפת –    זכר לחרבן של כתפות וקוקרדה),    פקידים של פוסטה מפחיתה סניפיה;    עמדה משפחת ה“סמרטוט” (במלכות    של פסבדונימים מדברים בלשון    ראשי־התבות. משמעה הוא: סופרים    ומוסיקאים, אמנים ורופאים,    טליא דבי תיאטראות) וסתם    בעלי־בתים, “בני־אדם לשעבר”,    ציר המאריך בבלורית מחוירה    נשמע לגיוס, השב מבית מלאכתו    עושה תעמולה לתורתו של מרקס,    לודר ומוקיון מרביצים ברבים    דין מעמדות על לקחו של לנין,    אחד או שנים מתחילים מ“בראשית” –    צורות מסמיקות בכתנות של עור;    עמדו בורגנים נמבזים, רקובים,    תופסי הויה אחורי גב זרים,    תאבים, פחדנים, מריחים הצידה    בצוננים ורותחים – ומלקטי המן    בשדות של רע, בכר זעומי נפשם,    באסור, בהתר, בכל שעה, בכל עת,    בענפי ורדינה ועל פתחו של שת.    עמדו בשורה, בערבוביה עמדו:    צעירים לימים וזקנים בלא־עת,    עומדים בגבורות וילדים באבם,    גבר ואשה, קשישים, בחורות,    פעוטה ועינים נפחדות לה גדולות,    קופאת על כליה כזקיף על עמדו,    כפרית גלמנית ועירונית אסתניס,    ריבה בגרנית מביאה פטמת,    בעלת־בית מאצל המסרת,    שפחה נרצעה לאה, לעריסה,    זונה מזקינה שובתת באין דורש,    בתולה שנפסלה, אלמנה בכינית,    צמוקות אמהות אשר נתעקרו,    מרבות תלתולים ושומות משערות,    נערה מגחכה לאברים לא־טפוחים,    טרם גמר בנין, בין ילדה לבתולה,    סבתות מגיעות חד־חטם בחד־סנטר –    פלטה ממושב־זקנים ששמם    שותקות נפחדות ופורשות לצדדים,    ילדה מחדדת־מרפקים וזקופה,    פנים מצלקות כפני המסננת,    גברת יורדת ועולה, נשתמרה    אחת מכל המשפחה בתור,    “פיק”ות"" (כלומר, נשים פילגשים    של קומיסרים) עליזות־פטפוטים    מן המטרונות לשעבר ובתולות    דקות וגמישות כסוף של אגמים,    קומצות פה קטן ומברד בשן,    פני־קלף מחוירים, מצלים צל־מות,    יפות, מכערות, רוקות וזקנות,    כפופות־מעקלות, כתרנית ההרים,    מפיצות ריח לבנים ישנים.    עמדו: תגרנית קולנית חצופה,    רופאת־שנים ומורה מרגזה,    משרתות גנדרניות של מחסנים,    נשים וילדים וגברים וכו'…    אולם כאותם השטנים הקטנים    רקדו בינינו תינוקות וילדים,    רזים ושחמים, חשופי שת וחזה,    ערום ועריה, מזהמי־רגל    חסרת־נעלים, מתעטפים בבלויי    סחבות של שירי־בגדים של זר,    תכלי־אברים, ועורם מסמר,    סריטה… יבלת… חזזית… וגרב…    נשמות עלובות ללא־אם ללא־אב,    חיות קטנות פראיות, טמאות.    פרחי־בר עלו ללא־שמש וטל,    חסרי־השגחה, ערומים, חצופים,    עזי־פנים בעולמו של הפקר,    נצים, מתקוטטים, מרהיבים בגדולים –    מפל־האדם ופסלתו של דור,    אדני המחר הגדול הבא.       III   עומדים היינו בשורה עלובה:    עוטים כל בלויי הסחבות, שעמדו    לנו בירשה לדורות, כתם    “מרד־השלום” ו“גבית־מותרות”,1     אשר לא לקח החבר האכר    לו בחליפין בבלבס, וקמח    וכל מיני פרי האדמה של כפר,    רבב על רבב וטלאים על טלאי,    ארג בד־מפרש על ארג של שקים.    רזים, מבליטים גרגרת ופיקה,    נופלות שוקים ועינים נכנעות.    פנים מוריקים ונפוחים מכפן    דוויים וסחופים ורעבים מתמידים,    רעב לשליש וכפן למחצה,    רעב של ימים, שבועות ותקופות    בפנה מנולת מחריבה נשמות;    חיים כאותם הכלבים המכים    (תולים עינים מצפות וקודחות    לאותה יד מכה בתפלה ותחנה    יען אחרת אין בלתה – לרחם)    חיי בהמה לצרכי קבתה,    הוים, ממשיכים הויה עלובה,    קיום אסטומכה דורשת תפקידה.    עומדים היינו נכלמים ובושים    בשת הכלב המכה, נכלמים    איש מרעהו על חטא שחטאנו    לזכות מתחלת הבריאה בקמץ    מח של אמן, לב אסטניס־חולם;    על שירשנו מטפשים חלומות    אהבה, אחוה, שויון ויפי;    ויש לבשתנו בקדקד מחכמה,    ולחרפתנו – ידיעות רכשנו.    עומדים היינו מתוך תפלה־תלונה:    שלא עשני סבל כבד־מח,    שלא נוצרנו מסיעי טנפת,       IV   עומדים היינו בשורה עלובה…    גשם של קץ־סתו ותחלת־האביב    טורד מטפטף עלינו בצוננים,    טפה וטפה, קרה, מחדדה,    קרה, פוגעת כמחט בפנים,    טפה… טפה… דקיקה וקטנה,    יורדות ויורדות, נופלות ונופלות,    נדמה כמתוך כברה דקה שבדקות,    יורדות מדודות, מדודות ורוחות,    יורדות ולא יורדות ואינן חדלות,    מי היודע, עד מתי, עד אן - - -    הברקיע מי־שהוא בוכה    צחוק ואסטניס לאמללים,    בוכה לאותו השעמום האפור…    ואולי מזהם שבע־נקם ובנו    רוקק לרצונו, לשבעו, לתאבון…    עומדים היינו בשורה עלובה    אצל כן ברז בפנת רחוב,    צופים, מחכים עד יבוא תורנו    למלא כלינו המים בתור,    עומדים מאז הבקר ומצפים…    הלכו המים הלך וחסר.    חרב כל צנור בבית, בחצר,    נותר עוד מספר נקדות נקדות,    שנים ברבע ואחד בשוק.    הלכו המים הלך ופסק,    הלך ופסק… אך פסק לא פסקו.    רגע אמרנו: כבר אין שוה לעמד –    פרצו, שוב גברו – קלוחים, עליזים,    נהרו פני כל העומדים לכן.    אולם שוב לאחר שעה קלה    הלכו הלך וחסר, כאלו    ילד רע־לב שהתכון להכעיס    עומד ומשטה באדם בעיר.    טפין… טפין… הפסק… שוב טפין…    הולכים רצופים… קלוח מזנק –    זרם במלואו… ושוב זרם גוסס.    טפין… טפין… להכעיס, למרר    חיים ונפש, להביא לידי יאוש,    לקנטר, להביא לידי קללות־מות.    מוטב ופסק! – ופסקה כלות נפשי""!    “אלי, לו עמד, וכלתה הקללה”!    ושוב ניצוץ־תקוה, ושוב זיק־תוחלת…    עומדים היינו… כבר לעמד הסכנו…    עומדים היינו בשורה, מרעידים    ברטט נבלים ושפלים במחתרת,    צובאים על פתח N.N. ו“צ’קא”,2    נבזים, מציצים בעיני פרחחים,    פרומי־החזה ונושאי אקדחים    ופלגשיהם – צבועות הפה.    עמד עמדנו כי לעמד הסכנו,    נקלים, מחיכים בחיוך של שפלים,    כדי להרשם ברשימה אלמונית,    כדי להרשם… ברשימה… ברשימה…    לקבל נדבה, “פרס אקדימאים”, 3    עמדת קבצנים מבית הקבצנים,    מודים, משבחים ומקלסים בקדה,    עומדים היינו על פתחו של מחסן    לקבל איש מנה: פעם לחדש    צתות שתי קפסות, קב גריסין, קב דחן,    לטרא של טבק ותריסר של חכות,    לוג שמן־חמנית ואבקת־שנים,    כחל, וסרק ומשחת־שפתים…    (יפה, מה יפה! יפיפיות הכפר    נתנו לנו תמורתם קצת חמאה!);    פעם לכמה וכמה שבועות    עשר לטראות של בשר, כלומר:    גרמים דאזלין מאז ערטילאין,    ולחם… לחם… לחם קבלנו,    לחם של חסד, לחם־נדבה    לנו, לתפלים, לבטלים, לבזויים!    בנפש פצועה, בכליון עינים    עמד עמדנו במטר, בצנה    אצל הברז ואצל הכן,    תחת כפת שמים שממים,    איש על עמדתו, אשה על כליה,    בשורה עלובה מחכים לתור…       V   עומדים היינו בשורה עלובה…    נטפל אלי ר' נפתלי הלוי…     שלום עליכם! – מה עושה יהודי?      חי הוא! – איך חיים? – יתברך הבורא,     חיים בנסים… – אין מים – נא מילא…    פסקו המים… אמאי בשר, לחם    ועץ להסקה?… – בים יש די־מים.    אנו מלמדים בנסים על מים;    אמות־העולם תלמדנה גם הן!     דוקא בניסן! כמעט ערב־פסח.     מים שלנו… אגב נזכרתי,    איך שהיינו יורדים העינה    אנו, כלומר זקנך ומשרתיו,    לשאב בטהרה מים שלנו.    הבה אספר, ודאי כבר שכח:    קטן עוד היה, בן־שלש – בן ארבע…    ככה נפטפט קצת ובינתים    תעבר שעה, אם רוצה אדוני,    תעבר שעה כך מבלי משים    לנו המונים למנין דליים.    כן, רבי מאיר זקנך (זכותו    תגן עלינו) – מה היתה חביבה    עליו המצוה! והיה בעצמו    נחפז לקימה שנה בשנה.    סבא ר' מאיר היה איש־מדות,    היה איש בעל־קומה, ושכינה    שורה על גבו. ואולם כשהיה    יורד העינה חגור אבנט רחב –    משי על אטלס לבוש בגדי יום טוב    חובק למתנו הדקה הזקופה,    מתנה של נערה טרם ארסה,    היה לוקח אתו עוד שנים:    אותי ואת זינבלה, שנים ממשרתיו;    כד חדש אחד בידו, ואחד    ביד אחד משנינו; מפות    צחות מכסף, על שלחן המלך    ודאי אין פורשים מלבינות מהן,    כרוכות במפה גדולה על כלן.    יורדים היינו בין מנחה למעריב,    אותו יום היה מתפלל יחידי,    לא בבית־מדרש, כדרכו יום יום,    שלא יעצרוהו המנין בתפלה.    תכף לאחר התפלה ירדנו,    ששים למצוה, ירדנו נחפזים,    צועדים גסות; ולהפך, מפגרים    שבנו מאצל המים והבאר.    הולכים בשורה, צעדנו בדרך    עד שהגענו למורד המשפע,    עד שנכנסנו לתחומו של שביל    נטפל לפסיקה עמקה, מתפתל,    עובר בין לבנה־בכות וצפצפה,    זה אך התחילו ללבלב בגיא.    היו העצים מביאים פקועות,    היו התרזות מקטירות את קטרתן    לאל בורא־עולם, אותה קטרת    דקה, סממנית ומתוקה, שאין    ריח דגמתה בעצים, לרבות    פרחי־אקקיה לבנת־אשכלות.    ערבי־הנחל וסבכי החלפה    העלו שפע פקועות פקועות,    כרוכות וצמודות לבדי־קנמון,    דמות חתלתלים אפורים־מכסיפים,    מעשי־קטיפה פטיטים, זעירים,    עולים, מטפסים בזרדים הרכים,    גדול, אחרון אחרון קט.    ערב אורירי, מדמדם, קל־כנף,    תלוי בתחומה של ככר מטשטשה,    צורה מצירה על כסף חורור,    שותק־על תלו. רכרוכית חמימה    רות־כסופים שופכת, שופעת    שפי מאפסי מרחקי־מרחקים.    במצר המשעול קדמנו ר' מאיר,    הולך בראש, ואנחנו מזדרזים,    אחריו נמשכים ברגלינו הצעירות,    גבר הלה - - כארי!… זכורני,    עמק בתחתית ההר שם הבאר,    שם בית־המרחץ ושם גם המקוה.    הלכה התרככה תחתינו הקרקע,    עומדה ברטבה של חרדלית של גשמים,    כל שהיא רכה ונוחה לפסיעה.       VI   אכן אהבתי, כי אתע בככר.    צועד, פוסע על גבי רככת,    מרגיש ברגליך. עוד ישנה אדמה,    ישנה עוד קרקע למשוש ולמגע,    נוחה וכרוכה אחריך, נטפלת,    דבקה ולא דבקה לכפות רגליך,    אשר מדי דרך עליה – ונשמעה.    אתה מטביע בה את חותמך    עקב מהקצע וגלדה מסמרה.    הלכה התרככה, רטבה הקרקע,    וכשהתחילו מבצבצים ועולים    רצי־קלוחים ובצות־השלולית,    היו מנחים כפיסים וסדנים    להיות למעבר לעובר, לשב,    קפץ ר' מאיר מכפיס לכפיס    בכחו של צעיר וקל… קל כצבי    עד פני השקת, הבאר וגלגלה,    הפשיל שרוולו, אחז בפנד,    שרקה וחרקה המעגילה;    אפס לא זו היא שריקתה יום יום,    שריקה של חול… יש בה געגועי    ערבי שבתות עם נר סטיארין    דולק בכשרות עם ברכת אמהות.    מלא ר' מאיר הכדים ובעצמו    שפך המים מדליי־העץ,    קבלם וכרכם במפה הצחה;    ביתה נשאם בעצמו, והיו    פניו מאירים בשמחה של חג.    וכשהיינו פונים כלפי    בתי הכפר וההר, החשיכה    ככר האחו, רמזו כוכבים    באפל אורירי… שקט… דומיה…    ודאי אז עמדו מלאכי־השרת    לפני המקום בתפלת שמונה־עשרה,    וכשהיינו מטפסים ועולים    במשעול הנקיק על כתף ההר,    עמדה הלבנה במלואה במכחלים,    צחה, וברה, צנועה וטהורה.    עמדה חינה הסבתא על פתח    אולם הבית, ובידה הפנס,    לקבל ולהכניס המים לשם.    קדם האולם לכשרות של חג.    עמדה ממתינה לכדים, וקמטי    פני הקשישה מאירים־מאירים.    מסרה הפנס לאחד, לגבר,    קבלה כד, משכה כד בראש כף־המנעול,    מקשה פליז, ממרק ומבריק,    מטלית של פשתים מלבינה על גבו.    נראה, והואר לרגע האולם:    הוא ולא הוא! ובו שרוי החג,    גדל ורחב מלבון, משפשוף.    קבלה הסבתא בדחילו ורחימו,    אמרה בחיוך: הלואי כה לחי!    נכנסה, העמידתו בפנה.    רגע הלבינה המפה הצחורה,    אשר בה כרוכות המצות, שנשאו    ביתוך משפשף מן המאפיה.        רואה הוא: הנה כך עברה השעה…    מרחק שני הינים היינו כבר קרובים    אל כן הברז, אלמלא… אלמלא    אותה הריבה גדלת־דדים,    אשר לה מלאו דלייה… השנים    אותם בעלי כתנות־העור,    ולא כהלכה, וחוץ מן התור…    ברלין       כך נקראה בפי הבולשביקים הפקעת החפצים מבית הבורגנים.  ↩    ר""ת [כאן באותיות קריליות – לא מצאתי לא הקלדתי – נ.ר.] הועדה המיוחדת של המשטרה שהיתה מטילה אימתה על האוכלוסין.  ↩    האקדמאים קבלו זמן ידוע מאת הממשלה כמה ממצרכיהם.  ↩           "
3188,שלמה אבן גבירול,40,1,1,1,1,0,0,שלמה אבן גבירול,"   	 	 	         שוחר טוב יבקש רצון מאל על  שם כבודו נמצא באין תחת ומעל  שוב ישוב אליו ושק ישים על / שתי כתפיו לזכרון      לכו ונשובה אל אל יוצר רום ונשיה  לשמו נתנה שיר ושבחה והודיה  ליל זה נריע לו והיה / לבני ישראל לזכרון        מלך, המלכות שלך היא  מאז אמרת ׳יהי אור׳ ויהי  מחה פשעי וקבל תחנתי כי היא / מנחת זכרון      הכון לקראת אלהיך ישראל ותמצא פדיום  הסירו רע מעלליכם יאמר אים  הזכו רחצו והיה היום / הזה לכם לזכרון.                "
1714,יהודה הלוי,26,1,1,1,1,0,1,יהודה הלוי,   	 	 	     אשרי ידידים למדו דתנו    יתחברו תמיד כחברתנו    אם יעבר זר בין שנינו נגזרה    אותו ונשובה לקדמתנו.  המספרים        
4501,שלום שבזי,54,1,2,2,1,0,0,שלום שבזי,"   	 	 	    החתימה: שלם (36: אבן יוסף)     שירין שמע תקניא / אתער לחבריא    לית סוף נהורא דדכיא / עלאי ותתיא    שפע מלכתא דא דשריא / וסעודתה סגיא    פתור לכולא משויא / ולחים דאפיא    כל חד וחד מסחר ונפשיה תסבע    ומברכין למלכא דכולא דקבע    ולארבעה דעלאי תבע    מטטרון בראש מטריא / סביב לדגליא    ומקבלין גלגליא / עסרא כבוליא:    לכׄדמת אלחק תסארע / כלן במא טבע    עאשק למעשוק תאבע / ואלנור תׄם סאטע    וכׄמס מאת עאם ואסע / בין דא ודׄא ראפע    ואלעקל פיהם מציא / לאלנור יתהיא    דוראתהם דאים פלא תתמיל    פי נור מבסוטן מגׄוהר ישעל    תמזגׄ צׄיאהא דׄי מן אעלא תקבל    תניר לדׄא אלעקל אגיא / ואלנפס פיה תחיא    תשרק בהו דין ודניא / פי דׄאלך אלאחיא:    מזיו מרום האצילם / שדי והבדילם    ירעים שמי רום לקולם / ממעלות סלם    משלים וחוזר חלילם / נועע בעגולם    ערבות לרוחין דחדיא / מרי זכותיא    אתרא דצדיקין בשופרא, קשיש    דזמין להאי דכתא ולא עביד ביש    דאיהו כבר יוחאי וכבר לקיש    ודכתא חדא אמצעיא / למרי חסידיא    ועוד אית סגו היכליא / עילאי ושפליא:    מן דׄא אלבשר תנצׄד אשיאת / פי חדהא מחדוד    אנסאן ומעדן ואנבאת / חיואן תׄם מפרוד    ואכׄתץ אלאנסאן פי אללדׄאת / הו גאית אלמקצוד    חין נסל אדם תהיא / ען אלבהימיא    זין אלאמם הו נסל אדם קרב    מן מצר אכׄרגׄהם באמרן גאלב    ארק לפרעון הו וקומה אלמדׄנב    פי יד מוסי אלנביא / במעגׄז אלאהיא    קאל אבן יוסף יחיא / מן לדׄ רמוזיא:        "
5268,דוד פוגל,206,1,3,4,1,0,0,דוד פוגל,"   	 	 	     ראשי ההרים כסו שלגים,  אך הנה קיץ היום,  וזאבים אינם.      כל העלמות התפרקו שמלותן  אל הלילה,  ולבן יך  כשעונות לא-נראים  בדומיה.      איכה ירדם הליל –  ויגון כל הלבבות  מפכה ושואן  ולא דמי לו?      המחר לא יבא,  הלילה יארך מאד,  עוללים יקיצו ועוד חשך  ולא ידעו עד מה. –        "
2175,שמואל הנגיד,32,1,1,1,1,0,0,שמואל הנגיד,   	 	 	    אם איש / ר'        אם איש בחרך לחברה היה לו    סומך ותהיה בחשכו כניצוץ    והיה תמורת אטדיו לארז    וברוש תמורה לסרפד ונעצוץ.        
1547,יהודה הלוי,26,1,1,1,1,0,1,יהודה הלוי,   	 	 	     ישר חקי בכל מאדך    וקשרתם לאות על ידך  יערב בפיך מצוף ומנפת    הגיון דת חשוקה נכספת    ומצות תפלין וחק טטפת    דרש נא בשפה מור נטפת    היות תמיד על ראשך חפפת  ואחר תחזקנה ידך  הסכת ושמע בדת הגיונים    חק אשר פרשו חכמים נבונים    כי מניח תפלין הגונים    יאריך ימים וקצים ושנים    ואם לא יניח בטוב הגיונים    בטל שמנה עשין נאמנים    זכר זאת ולעתים מזמנים  מזה אל תנח ידך  ואם בין תבין ברעיונך    רשום בכתב דת קנך    שים טוטפת בין עיניך    ברום קדקדך לא על פניך    וכן על ידך בהכינך    על שמאלך לא בימינך    בקברת יהי נתנך    למען תצליח בקניניך  ובכל משלח ידך  דע כי שין ודל תפלין וקשרן    ויוד ורצועות שחורות בתפרן    ובאלכסונן גם תיתורן    עם רבוען ודת סדורן    ומעברתן ונויהן לברן    אדני למשה בסיני מסרן    לכן צריכין גוף נקי לשמרן    כאלישע לפרסמן ולבררן    והישן בם לאלתר יסירן    ובין כר לכסת כורכן וצוררן    ואם שכח ונם ולא העבירן    הורהו ואמר לו ותקרן  רב עתה הרף ידך  המניח תפלין במורא    מברך שתים לפני קשירה    על תפלת יד בשפה ברורה    אשר קדשנו בנעם אמירה    וצונו להניחם בטהרה    ועל תפלת ראש להיות שמורה    אשר קדשנו במלה…  לפרשת עקב        
4687,אברהם סולודר,66,1,3,4,1,0,0,אברהם סולודר,"   	 	 	     המון דמיות נראו לי בחלום,  בלילה עמק עדוי כוכבים ושלהבת תכלת,  דמיות בודדות זורחות על סביבן,  בעטרות-ינון ובמעטה נבואה.  למולן, על כס עננה עוממה חציה ומנצנצת,  ישב ישראל סבא אסיר גורלו,  קומתו שחה, זקנו – תוגת שלג צחה  כבישימון ילהט במצחו צער נעלם,  רק עיניו שוקטות-בוטחות, כעבר וכעתיד.  דומם קרבו הדמיות, נעצרו ושהו,  וכנפל ארזים כבדי הדר גדועים פתאם,  התחבטו ולחשו:  “הוי סלח ישראל סבא, כי חטאנו לך!”  נשבינו בגויים ונתע  ככוכבים באין סוף לא להם,  ונרן שלות הרמוניה וצהלת הבריאה,  שיח רוחות תועות ונצני חלומות,  עת יללה עזובה בלב…  וכל חרוז וצליל הן ממך ישראל סבא,  ממעיני רוחך המה נובעים,  רוחך נשקה נתיבותינו הערירים,  קוננה וחגגה באמרות כחשנו לך.  זרים, פרחי צחוק על תלי יגון הלכנו בחיים,  זרים נתע בעליונים, נשט משכינות הנצחים,  מיפעת אימי שאול ומזרמי אשר בגן העדן,  נתע אכולי נחם סוער יוקד…  הוי סלח, ישראל סבא…  בחלום נראו לי הדמיות,  בלילה עמק עדוי כוכבים ושלהבת תכלת.          "
2812,שלמה אבן גבירול,40,1,1,1,1,0,0,שלמה אבן גבירול,"   	 	 	    כתר מלכות / ר' שלמה אבן-גבירול                                          בתפלתי יסכן‑גבר, / כי בה ילמד ישר וזכות.                                      ספרתי בה פלאי אל חי / בקצרה אך לא באריכות.                                      שמתיה על ראש מהללי / וקראתיה כתר מלכות.                                                                                              א    נפלאים מעשיך ונפשי יודעת מאד: / לך יי הגדלה והגבורה והתפארת והנצח וההוד, / לך יי הממלכה והמתנשא לכל לראש והעשר והכבוד / לך ברואי מעלה ומטה יעידו, כי המה יאבדו ואתה תעמד.    לך הגבורה אשר בסודה נלאו רעיונינו לעמד, / כי עצמת ממנו מאד. / לך חביון העז הסוד והיסוד!    לך השם הנעלם ממתי חכמה / והכח הסובל העולם על בלימה / והיכלת להוציא לאור כל‑תעלומה.    לך החסד אשר גבר על ברואיך / והטוב הצפון ליראיך.    לך הסודות אשר לא יכילם שכל ורעיון / והחיים אשר לא ישלט עליהם כליון / והכסא הנעלה על כל‑­עליון / והנוה הנסתר ברום חביון.    לך יי המציאות אשר מצל מאורו נהיה כל הוה, / אשר אמרנו בצלו נחיה.    לך שני העולמים אשר נתת ביניהם גבול: / הראשון למעשים והשני לגמול.    לך הגמול אשר גנזת לצדיקים ותעלימהו / ותרא אתו כי טוב הוא – ותצפנהו.                                                                                                 ב    אתה אחד, ראש כל‑­מנין / ויסוד כל‑בנין, אתה אחד – ובסוד אחדותך חכמי לב יתמהו / כי לא ידעו מה הוא.    אתה אחד – ואחדותך לא יגרע ולא יוסיף / לא יחסר ולא יעדיף.    אתה אחד ‑­ ולא כאחד הקנוי והמנוי, / כי לא ישיגך רבוי ושנוי, / לא תאר ולא כנוי.    אתה אחד – ולשום לך חק וגבול נלאה הגיוני, / על כן אמרתי אשמרה דרכי מחטוא בלשוני.    אתה אחד ­‑­ גבהת ונעלית משפול ומנפול, ואילו האחד שיפול!                                                                                                ג      אתה נמצא ­­– ולא ישיגך שמע אזן ולא ראות עין / ולא ישלט בך איך ולמה ואין.    אתה נמצא – אבל לעצמך / ואין לאחר עמך.    אתה נמצא ­– ובטרם היות כל‑זמן היית / ובלי מקום חנית.    אתה נמצא ­– וסודך נעלם ומי ישיגנו? / עמוק עמוק מי ימצאנו?                                                                                                 ד    אתה חי – ולא מזמן קבוע / ולא מעת ידוע.    אתה חי – ולא בנפש ונשמה, / כי אתה נשמה לנשמה.    אתה חי – ולא כחיי אדם להבל דמה / וסופו עש ורמה.    אתה חי – והמגיע לסודך ימצא תענוג עולם / ואכל וחי לעולם.                                                                                                  ה      אתה גדול – ומול גדלתך כל‑גדלה נכנעת / וכל‑יתרון – מגרעת.    אתה גדול מכל‑מחשבה / וגאה מכל‑מרכבה.    אתה גדול על כל‑גדלה / ומרומם על כל‑תהלה.                                                                                             ו    אתה גבור – ואין בכל‑יצירותיך ובריותיך / אשר יעשה כמעשיך וכגבורותיך.    אתה גבור ­­‑ ולך הגבורה הגמורה / אשר אין לה שנוי ותמורה.    אתה גבור – ומרב גאותך תמחל בעת זעפך / ותאריך לחטאים אפך.    אתה גבור – ורחמיך על כל‑ברואיך כלם / המה הגבורים אשר מעולם.                                                                                            ז      אתה אור עליון ועיני כל‑נפש זכה יראוך / וענני עונים מעיניה יעלימוך.    אתה אור נעלם בעולם הזה ונגלה בעולם הנראה, / בהר יי יראה.    אתה אור עולם – ועין השכל לך תכסוף ותשתאה, / אפס קצהו תראה וכלו לא תראה.                                                                                               ח    אתה הוא אלהי האלהים ואדני האדנים / שליט בעליונים ובתחתונים.    אתה אלוה – וכל­‑ הברואים עדיך / ובכבוד זה השם נתחיב כל­–נברא לעבדך.    אתה אלוה – וכל­‑היצורים עבדיך ועובדיך / ולא יחסר כבודך / בגלל עובדי בלעדיך / כי כונת כלם להגיע עדיך.    אבל הם כעורים מגמת פניהם דרך המלך ‑ / ותעו מן הדרך.    זה טבע בבאר שחת / וזה נפל אל פחת,    וכלם חשבו כי לחפצם נגעו ‑ / והם לריק יגעו!    אך עבדיך הם כפקחים / ההולכים דרך נכוחים: לא סרו ימין ושמאל מן הדרך / עד בואם לחצר בית המלך.    אתה אלוה, סומך היצורים באלהותך / וסועד הברואים באחדותך.    אתה אלוה – ואין הפרש בין אלהותך ואחדותך / וקדמותך ומציאותך.    כי הכל סוד אחד, / ואם ישתנה שם כל­‑אחד, / הכל הולך אל מקום אחד.                                                                                             ט     אתה חכם – והחכמה מקור חיים ממך נובעת / וחכמתך נבער כל‑אדם מדעת.    אתה חכם וקדמון לכל­‑קדמון / והחכמה היתה אצלך אמון.    אתה חכם ולא למדת מבלעדיך / ולא קנית חכמה מזולתך.    אתה חכם ומחכמתך אצלת חפץ מזמן / כפועל ואמן,    למשך משך היש מן האין / כהמשך האור היוצא מן העין.    ושואב ממקור האור מבלי דלי / ופועל הכל בלי כלי וחצב וחקק / וטהר וזקק,    וקרא אל האין – ונבקע / ואל היש – ונתקע / ואל העולם – ונרקע.    ותכן שחקים בזרת / וידו אהל הגלגלים מחברת / ובללאות היכלת יריעות הבריאות קושרת / וכחה נוגעת עד שפת הבריאה בשפלה החיצונה היריעה הקיצונה במחברת.                                                                                                  י      מי ימלל גבורותיך, בעשותך כדור הארץ נחלק לשנים ‑ / חציו יבשה וחציו מים?    והקפת על המים גלגל הרוח, / סובב סובב הולך הרוח / ועל סביבותיו ינוח,    והקפת על הרוח גלגל האש.    והיסודות האלה ארבעתם – להם יסוד אחד / ומוצאם אחד,    וממנו יוצאים ומתחדשים / ומשם יפרד והיה לארבעה ראשים.                                                                                               יא     מי יחוה גדלתך, בהקיפך על גלגל האש גלגל הרקיע ובו הירח / ומזיו השמש שואף וזורח? ובתשעה ועשרים יום יסוב גלגלו / ויעלה דרך גבולו,    וסודיו מהם פשוטים ומהם עמקים / וגופו פחות מגוף הארץ כחלק מתשעה ושלשים חלקים,    והוא מעורר מדי חדש בחדשו חדושי עולם וקורותיו / וטובותיו ורעותיו / ברצון הבורא אותו להודיע לבני האדם גבורותיו.                                                                                                   יב      מי יזכיר תהלתך, בעשותך הירח ראש לחשבון מועדים וזמנים / ותקופות ואותות לימים ושנים?    בלילה ממשלתו, / עד בוא עתו / ותחשך יפעתו / ויתכסה מעטה קדרותו, / כי ממאור השמש אורתו.    ובליל ארבעה עשר, אם יעמדו על קו התלי שניהם / ויפריד בינהם–    אז הירח לא יהל אורו / וידעך נרו:    למען דעת כל­‑עמי הארץ, כי ברואי מעלה, ואם הם יקרים, / עליהם שופט להשפיל ולהרים.    אך יחיה אחרי נפלו / ויאיר אחרי אפלו,    ובהדבקו בסוף החדש עם החמה,    אם יהי תלי ביניהם / ועל קו אחד יעמדו שניהם – אז יעמד הירח לפני השמש כעב שחורה / ויסתיר מעין כל­‑ראיה מאורה:    למען ידעו כל­‑רואיהם, / כי אין המלכות לצבא השמים וחיליהם, / אבל יש אדון עליהם, / מחשיך מאוריהם, / כי גבה מעל גבה שומר וגבהים עליהם. / והחושבים כי השמש אלהיהם / בעת הזאת יבושו ממחשבותיהם / ויבחנו דבריהם    וידעו כי יד יי עשתה זאת ואין לשמש יכלת, והמחשיך אורה – לו לבדו הממשלת!    והוא השולח אליה עבד מעבדיה, / גמול חסדיה, להסתיר אורה / ולכרות מפלצתה ויסירה מגבירה.                                                                                                 יג      מי יספר צדקותיך, בהקיפך על רקיע הירח גלגל שני באין יוצאת ופרץ, / ובו כוכב הנקרא כוכב ומדתו כחלק משנים ועשרים מן הארץ / ומקיף הגלגל בעשרה ימים במרץ?    והוא מעורר בעולם ריבות ומדנים / ואיבות ורגנים ונותן כח לעשות חיל ולצבר הון / ולכנוס עשר וממון. / במצות הבורא אותו לשרתו כעבד לפני אדון.    והוא כוכב השכל והחכמה, / נותן לפתאים ערמה, / לנער דעת ומזמה.                                                                                              יד      מי יבין סודותיך בהקיפך על גלגל השני גלגל שלישי ובו נגה כגברת בין חיליה / וככלה תעדה כליה? / ובעשתי עשר חדש תסב גליליה / וגופה כחלק משבעה ושלשים מן הארץ ליודעי סודה ומשכיליה,    והיא מחדשת בעולם כרצון בוראה השקט ושלוה / ודיצה וחדוה    ושירות ורננים / ומצהלות חפות חתנים.    והיא מקשרת פרי תנובות ושאר הצמחים / ממגד תבואות שמש וממגד גרש ירחים.                                                                                                 טו     מי ישכיל סודך, בהקיפך על גלגל נגה גלגל רביעי ובו החמה / וסובבת כל­‑הגלגל בשנה תמימה? / וגופה גדול מגוף הארץ מאה ושבעים פעם במופתי שכל ומזמה / והיא חולקת אור לכל­‑כוכבי שמימה / ונותנת תשובה והוד מלכות ואימה / ומחדשת נפלאות בעולם – אם לשלום ואם למלחמה / ועוקרת מלכיות ותחתם אחרות מקימה ומרימה, / ולה יכלת להשפיל ולהרים ביד רמה, / והכל ברצון הבורא אותה בחכמה. ובכל יום ויום תשתחוה למלכה ובית נתיבות נצבה / ובשחר תרים ראש ותקד לערב במערבה, / בערב היא באה ובבקר היא שבה.                                                                                               טז      מי יכיל גדלתך, בעשותך אותה למנות בה ימים ושנים / ועתים מזמנים, / ולהצמיח בה עץ עושה פרי ומעדנת כימה ומושכות כסיל דשנים ורעננים? / וששה חדשים הולכת לפאת צפון לחמם האויר והמים והעצים והאבנים, / וכפי קרבתה לצפון יגדלו הימים ויארכו הזמנים, / עד ימצא מקום אשר יגדל יומו עד היותו ששה חדשים במופתים נאמנים. / וששה חדשים הולכת לפאת דרום במעגלים נתונים, / עד ימצא מקום אשר יגדל לילו עד היותו ששה חדשים לפי מבחן הבוחנים, / וממנה יודעו קצת דרכי בוראה ושמץ מגבורותיו / ועזוזו ונפלאותיו:    כי מגדלת העבדים גדלת האדון וכבודו / לכל­‑יודעי דעת    ועל העבד יגלה תקף האדון וכבודו / וכל‑טוב אדניו בידו!                                                                                                   יז      מי יכיר אותותיך, בהפקידך אותה להעניק אור לכוכבי מעלה ומטה גם ללבנה / ואם תחתיה תעמד הבהרת לבנה?    וכפי אשר ירחק ממנה הירח ‑ / מזיוה לוקח: כי ברחקו­ יקרב לעמד נכחה / ויקבל זרחה,    עד ימלא אורו בעמדו לפניה / והאיר אל עבר פניה.    וכל­‑אשר יקרב אחר חצי החדש אליה ‑ / הוא נוטה מעליה    וירחק מעמד נגדה / וילך לצדה.    ועל כן תחסר אדרתו / עד כלות חדשו ותקופתו ויבוא בגבול שפתו.    ובהדבקו עמה יסתר במסתרים / כפי יום וחצי שעה ורגעים ספורים,    ואחרי כן יתחדש וישוב לקדמותו / והוא כחתן יוצא מחפתו.                                                                                              יח      מי ידע פליאותיך, בהקיפך על גלגל חמה גלגל חמישי ובו מאדים כמלך בהיכלו / ובשמנה עשר חדש יסב גלגלו? / ומדתו כגוף הארץ פעם וחצי ושמינית פעם וזה תכלית גדלו.    והוא כגבור עריץ, מגן גבוריהו מאדם / ומעורר מלחמות והרג ואבדן / ומכי חרב ולחמי רשף ­– נהפך לחרב לשדם / ושנות בצרת ושרפת אש ורעמים ואבני אלגביש ומדקרים ושלופי חרב כנגדם, / כי רגליהם לרע ירוצו וימהרו לשפך דם.                                                                                              יט     מי יביע נוראותיך, בהקיפך על גלגל מאדים גלגל ששי הולך במסבה / עצומה ורבה ­– צדק ילין בה? / וגופו גדול מגוף הארץ חמשה ושבעים פעם במדת רחבה / וסובב הגלגל בשתים עשרה שנה. והוא כוכב הרצון והאהבה / ומעורר יראת השם וישר ותשובה / וכל‑מדה טובה / ומרבה כל­‑תבואה ותנובה / ומשבית מלחמות ואיבה ומריבה,    ודתו לחזק בישרו כל­‑בדק / והוא ישפוט תבל בצדק.                                                                                             כ      מי ישוחח גדלתך, בהקיפך על גלגל צדק גלגל שביעי ובו שבתי בתקופתו? / וגופו גדול מגוף הארץ אחת ותשעים פעם במדתו / וסובב הגלגל בשלשים שנה במרוצתו / ומעורר מלחמות ובזה ושבי ורעב, כי כן דתו, / ומחריב ארצות ועוקר מלכיות ברצון המפקיד אותו לעבד עבדתו ‑ / נכריה עבדתו!                                                                                              כא      מי יגיע לרוממותך, בהקיפך על גלגל שבתי גלגל שמיני במסבתו? / והוא סובל שתים עשרה מזלות על קו חשב אפדתו / וכל­‑כוכבי שחק העליונים יצוקים ביצוקתו / וכל­‑כוכב מהם יקיף הגלגל בששה ושלשים אלף שנים מרב גבהותו / וגוף כל­‑כוכב מהם מאה ושבע פעמים כגוף הארץ וזאת תכלית גדלתו.    ומכח המזלות ההם / נאצל כח כל­‑ברואי מטה למיניהם / ברצון בוראם ומפקידם עליהם.    וכל‑אחד מהם על מתכנתו בראו / ובשם קראו, / איש איש על עבדתו ועל משאו.                                                                                              כב      מי ידע הליכותיך, בעשותך לשבעה כוכבי לכת היכלות / בשתים עשרה מזלות?    ועל טלה ושור אצלת כחך בהתיחדם / והשלישי תאומים כשני אחים בהתאחדם / ודמות פניהם פני אדם,    ולרביעי והוא סרטן גם לאריה נתת מהודך עליו / ולאחותו הבתולה הקרובה אליו,    וכן למאזנים ולעקרב אשר בצדו הושת, / והתשיעי הנברא בצורת גבור כחו לא נשת / ויהי רובה קשת.    וכן נברא גדי ודלי בכחך הגדול / ולבדו המזל האחרון – וימן יי דג גדול.    ואלה המזלות הגבהים ונשאים במעלותם ‑ / שנים עשר נשיאים לאמותם.                                                                                                 כג      מי יחקר תעלומותיך, בהאצילך על גלגל המזלות גלגל תשיעי במערכו / המקיף על כל­‑הגלגלים וברואיהם והם סגורים בתוכו? / המנהיג כל­‑כוכבי שמים וגלגליהם ממזרח למערב לתקף מהלכו, / המשתחוה פעם בכל‑יום לפאת מערב למלכו וממליכו, / וכל‑ברואי עולם בתוכו / כגרגיר חרדל בים הגדול לתקף גדלו וערכו, / והוא וגדלתו נחשב כאין וכאפס לגדלת בוראו ומלכו,    וכל‑מעלותיו וגדלו / מאפס ותהו נחשבו לו.                                                                                                כד      מי יבין סודות בריאותך, בהרימך על גלגל התשיעי גלגל השכל, הוא ההיכל לפני? / העשירי יהיה קדש ליי!    והוא הגלגל הנעלה על כל­‑עליון / אשר לא ישיגהו רעיון / ושם החביון / אשר הוא לכבודך לאפריון.    מכסף האמת יצקת אותו / ומזהב השכל עשית רפידתו / ועל עמודי צדק שמת מסבתו / ומכחך מציאותו / וממך ועדיך מגמתו / ואליך תשוקתו.                                                                                                כה     מי יעמיק למחשבותיך, בעשותך מזיו גלגל השכל זהר הנשמות / והנפשות הרמות?    הם מלאכי רצונך / משרתי פניך,    הם אדירי כח וגבורי ממלכת, / בידם להט החרב המתהפכת / ועושי כל­‑מלאכת / אל אשר יהיה שמה הרוח ללכת.    כלם גזרות פניניות / וחיות עליות / חיצוניות ופנימיות / הליכותיך צופיות.    ממקום קדוש יהלכו / וממקור האור ימשכו,    נחלקים לכתות / ועל דגלם אותות / בעט סופר מהיר חרותות, / מהם נסיכות ומהם משרתות    מהם צבאות / רצות ובאות / לא עיפות ולא נלאות / רואות ולא נראות.    מהם חצובי להבות / ומהם רוחות נושבות / מהם מאש וממים מרכבות.    מהם שרפים / ומהם רשפים    מהם ברקים / ומהם זקים.    וכל‑כת מהם משתחוה לרוכב ערבות / וברום עולם נצבים לאלפים ולרבבות,    נחלקים למשמרות / ביום ובלילה לראש אשמורות / לערך תהלות ושירות / לנאזר בגבורות.    כלם בחרדה ורעדה כורעים ומשתחוים לך / ואומרים ""מודים אנחנו לך,    שאתה אלהינו / אתה עשיתנו / ולא אנחנו / ומעשה ידך כלנו.    וכי אתה אדנינו‑ואנחנו עבדיך / ואתה בוראנו – ואנחנו עדיך.""                                                                                               כו     מי יבוא עד תכונתך, בהגביהך למעלה מגלגל השכל כסא הכבוד / אשר שם נוה החביון וההוד / ושם הסוד והיסוד / ועדיו יגיע השכל ויעמד?    ומלמעלה גאית ועלית על כס תעצומך / ואיש לא יעלה עמך.                                                                                              כז      מי יעשה כמעשיך, בעשותך תחת כסא כבודך / מעמד לנפשות חסידיך?    ושם נוה הנשמות הטהורות / אשר בצרור החיים צרורות    ואשר ייגעו וייעפו / שם כח יחליפו    ושם ינוחו יגיעי כח /ואלה בני‑נח.    ובו נעם בלי תכלית וקצבה / והוא העולם הבא.    ושם מעמדות ומראות / לנפשות העומדות במראות הצובאות / את פני האדון לראות ולהראות.    שוכנות בהיכלי מלך / ועומדות על שלחן המלך / ומתעדנות במתק פרי השכל והוא יתן מעדני‑מלך.    זאת המנוחה והנחלה אשר אין תכלית לטובה ויפיה / וגם זבת חלב ודבש היא וזה פריה.                                                                                                כח     מי יגלה צפונותיך, בעשותך במרום חדרים ואוצרות / בהם נוראות ספורות / ודבר גבורות?    מהם אוצרות חיים / לזכים ונקיים    ומהם אוצרות ישע / לשבי פשע    ומהם אוצרות אש ונחלי גפרית / לעוברי ברית ואוצרות שוחות עמקות לא תכבה אשם – זעום יי יפל שם!    ואוצרות סופות וסערות / וקפאון ויקרות    ואוצרות ברד וקרח ושלג / וציה גם חם ונוזלי פלג    וקיטור וכפור וענן וערפל / ועלטה ואפל.    הכל הכינות בעתו, / אם לחסד אם למשפט שמתו, / וצור, להוכיח יסדתו!                                                                                                 כט      מי יכיל עצמתך, בבראך מזיו כבודך יפעת טהורה / מצור הצור נגזרה / וממקבת בר נקרה.    ואצלת עליה רוח חכמה / וקראת שמה נשמה.    עשיתה מלהבות אש השכל חצובה / ונשמתו כאש בוערה בה,    ושלחתה בגוף לעבדהו ולשמרהו ‑ / והיא כאש בתוכו ולא תשרפהו,    כי מאש הנשמה נברא ויצא מאין ליש, / מפני אשר ירד עליו יי באש.                                                                                                ל      מי יגיע לחכמתך, בתתך לנפש כח הדעה / אשר בה תקועה?    ויהי המדע כבודה / ועל כן לא ישלט עליה כליון ותתקים כפי קיום יסודה / וזה ענינה וסודה.    והנפש החכמה לא תראה מות, / אך תקבל על עונה ענש מר ממות.    ואם טהרה – תפיק רצון / ותשחק ליום אחרון, / ואם נטמאה – תנוד בשצף קצף וחרון    וכל‑ימי טמאתה בדד תשב גולה וסורה / בכל‑ קדש לא תגע ואל המקדש לא תבא עד מלאת ימי טהרה.                                                                                               לא      מי יגמל על טובותיך, בתתך הנשמה לגוף להחיותו / וארח חיים להורותו ולהראותו / להציל לו מרעתו?    קרצתו מאדמה / ונפחת בו נשמה / ואצלת עליו רוח חכמה / אשר בה יבדל מבהמה / ויעלה אל מעלה רמה.    שמתו בעולמך סגור – ואתה מחוץ תבין מעשיו ותראנו, / וכל‑אשר ממך יעלימנו ‑ / מבית ומחוץ תצפנו.                                                                                            לב      מי ידע סוד מפעלותיך, / בעשותך לגוף צרכי פעלותיך? / ונתת לו עינים – לראות אותותיך / ואזנים – לשמוע נוראותיך / ורעיון – להבין קצת סודותיך / ופה – לספר תהלתך / ולשון – להגיד לכל‑יבוא גבורתך, / כמוני היום אני עבדך בן אמתך, / המספר כפי קצר לשוני מעט מזער מרוממותך.    והן אלה קצות דרכיך – ומה עצמו ראשיהם, / כי חיים הם למוצאיהם!    בהם יוכלו כל­‑שומעיהם להכירך ‑ / ואם לא ראו פני יקרך! / וכל אשר לא ישמע גבורתך. / איך יכיר אלהותך? / ואיך תבוא בלבו אמתותך / ויכון רעיוניו לעבדתך?    על כן מצא עבדך את לבו לזכר לפני אלהיו / מעט מזער מראשי תהלותיו:    אולי בם מעונו ישה ‑ / ובמה יתרצה אל אדניו? הלא בראשי!                                                                                                  לג      אלהי, בשתי ונכלמתי לעמוד לפניך, לדעתי / כי כפי עצמת גדלתך – כן תכלית דלותי ושפלותי / וכפי תקף יכלתך – כן חלשת יכלתי / וכפי שלמותך – כן חסרון ידיעתי.    כי אתה אחד ואתה חי ואתה גבור ואתה קים ואתה גדול ואתה חכם ואתה אלוה – ואני גוש ורמה, / עפר מן האדמה / כלי מלא כלמה / אבן דומה,    צל עובר, רוח הולך ולא ישוב, / חמת עכשוב, עקב הלב, / ערל לב, גדל חמה, / חורש און ומרמה,    גבה עינים, / קצר אפים, / טמא שפתים, / נעקש דרכים / ואץ ברגלים.    מה אני, מה חיי, ומה גבורתי, ומה צדקתי?/ נחשב לאין כל­‑ימי היותי / ואף כי אחרי מותי!    מאין מוצאי / ולאין מובאי?    והנה באתי לפניך אשר לא כדת בעזות פנים / וטמאת רעיונים    ויצר זונה / לגלוליו פונה,    ותאוה מתגברה / ונפש לא מטהרה    ולב טמא / אובד ונדמה    וגוף נגוף מלא אספסוף / יוסיף ולא יסוף.                                                                                               לד      אלהי ידעתי כי עונותי רבו מספר / ואשמותי עצמו מלזכר,    אך אזכר מהם כטפה מן הים / ואתודה בהם – אולי אשביח שאון גליהם ודכים,    ואתה תשמע השמים וסלחת.    אשמתי בתורתך, בזיתי במצותיך,    געלתי בלבי ובמו פי, / דברתי דפי,    העויתי והרשעתי, זדתי, חמסתי, טפלתי שקר / יעצתי רע לאין חקר,    כזבתי, לצתי, מרדתי, נאצתי, סררתי, עויתי, פשעתי, צררתי וערף הקשיתי, קצתי בתוכחותיך, רשעתי, שחתי דרכי, / תעיתי ממהלכי,    עברתי ממצותיך וסרתי / ואתה צדיק על כל­‑הבא עלי, כי אמת עשית ואני הרשעתי!                                                                                           לה      אלהי! נפלו פני בזכרי כל­‑אשר הכעסתיך, / כי על כל­‑טובות שגמלתני – רעה גמלתיך.    כי בראתני לא לצרך – רק נדבה / ולא בהכרח – כי אם ברצון ואהבה,    וטרם היותי בחסדך קדמתני / ונפחת רוח בי והחייתני, / ואחרי צאתי לאויר העולם לא עזבתני, / אבל כאב חומל גדלתני, / וכאומן את היונק אמנתני, על שדי אמי הבטחתני / ומנעימותיך השבעתני. / ובבואי לעמד על עמדי חזקתני / וקחתני על זרועותיך ותרגלתני / וחכמה ומוסר למדתני / ומכל‑צרה וצוקה חלצתני, / ובעת עבור זעם בצל ידך הסתרתני. / וכמה צרות נעלמו מעיני – ומהם גאלתני, / ובטרם בא התלאה, הקדמת רפואה למכתי ולא הודעתני, / ובעת לא נשמרתי מכל‑נזק – אתה שמרתני! / ובבואי בין שני אריות, שברת מלתעות כפירים ומשם הוצאתני, / ובחול עלי חליים רעים ונאמנים, חנם רפאתני, / ובבוא שפטיך הרעים על העולם, מחרב הצלתני / ומדבר מלטתני / וברעב זנתני / ובשבע כלכלתני. / ובהכעיסי אותך, כאשר ייסר איש את בנו יסרתני / ובקראי מצרתי, נפשי יקרה בעיניך וריקם לא השיבותני.    ועוד הגדלת והוספת על כל­‑זה – בתתך לי אמונה שלמה להאמין כי אתה אל אמת / ותורתך אמת ונביאיך אמת,    ולא נתת לי חלק עם מורדיך וקמיך / ועם נבל נאצו שמך,    אשר בתורתך ילעיבו / ובעובדיך יריבו / ונביאיך יכזיבו.    מראים תמה ­‑ / ותחתיה ערמה,    מראים נפש זכה ונטהרת ‑ / ותחתיה תעמד הבהרת,    ככלי מלא כלמה, / רחוץ מחוץ במי ערמה / וכל‑אשר בתוכו יטמא.                                                                                             לו     קטנתי מכל החסדים ומכל האמת אשר עשית את עבדך, / אמנם יי אלהי, אודך!    כי נתת בי נפש קדושה – ובמעשי הרעים טמאתיה / וביצרי הרע חללתיה וגאלתיה,    אך ידעתי / כי אם הרשעתי, / לא לך – רק לעצמי הרעותי!    אבל יצרי האכזר נצב על ימיני / לשטני,    לא יתנני השב רוחי / ולהכין מנוחי,    וזה כמה להביאו בכפל רסני חשבתי / וחתרתי להשיבו מים התאוות אל היבשה – ולא יכלתי. הניא מחשבותי / וחלל מוצא שפתי:    אני חושב מחשבות תמה / והוא חורש און ומרמה, / אני לשלום – והוא למלחמה,    עד שמני לרגליו הדום / וישם דמי מלחמה בשלום.    וכמה פעמים יצאתי / להלחם עמו וערכתי / מחנה עבדתי ותשובתי / ושמתי מחנה רחמיך לעמתי לעזרתי!    כי אמרתי: אם יבוא יצרי אל המחנה האחת והכהו – והיה המחנה הנשאר לפליטה, וכאשר חשבתי – כן היה.    והנה גבר עלי / והפיץ חילי ‑ / ולא נשאר אלי    כי אם מחנה רחמיך.    אך אדע כי בם אתקפנו / ויהיו לי מעיר לעזור: אולי אוכל נכה בו ואגרשנו.                                                                                              לז      לו יהי רצון מלפניך, יי אלהי, לכף את יצרי האכזר והסתר פניך מחטאי ומאשמי! / אל תעלני בחצי ימי    עד אכין צרכי / לדרכי    וצדתי ‑ / ליום נסיעתי:    כי אם אצא מעולמי כאשר באתי / ואשוב ערום למקומי כאשר יצאתי –    למה נבראתי / ולראות עמל נקראתי?    טוב לי עוד אני שם / מצאתי להגדיל פשע ולהרבות אשם.    אנא, האלהים, במדת רחמיך שפטני / אל באפך – פן תמעיטני.    כי מה האדם, כי תדינהו / והבל נדף – איך במשקל תביאהו?    ובעלותו במאזני משפט לא יכבד ולא יקל ‑ / ומה יסכן לך לעשות לרוח משקל?    מיום היותו הוא נגש ונענה, / נגוע מכה אלהים ומענה.    ראשיתו – מץ נהדף / ואחריתו – קש נדף / ובחייו כעשב נשדף / והאלהים יבקש את נרדף.    מיום צאתו מרחם אמו / יגון לילו ואנחה יומו: אם היום ירום ‑ / מחר תולעים ירם.    המץ ידפנו / והקוץ יגפנו,    אם ישבע – ירשע / ואם ירעב – על פת לחם יפשה.    לרדף העשר קלו אשוריו, / וישכח המות – והוא אחריו; / בעת המצר ירב אמריו / ויחליק דבריו / וירבה נדריו / ובצאתו למרחב יחל דבריו / וישכח נדריו / ויחזק בריחי שעריו ‑ / והמות בחדריו!    וירבה שומרים מכל‑עבר ‑ / והאורב יושב לו בחדר, / והזאב – לא יעצרנו גדר / מבא אל העדר.    בא – ולא ידע למה / וישמח - ולא ידע במה / ויחי – ולא ידע כמה.    בילדותו ‑ / הולך בשרירותו,    וכאשר תחל רוח התאוה לפעמו ‑ / יתעורר לאסף חיל והון ויסע ממקומו    לרכב אניות / ולרדף בציות / ולהביא נפשו במעונות אריות / והיא מתהלכת בין החיות.    ובחשבו כי רב הודו / וכי כביר מצאה ידו – בשלום שודד יבואנו / ועיניו פקח ואיננו!    בכל‑עת הוא מזמן לתלאות / חולפות ובאות / ובכל‑שעות ‑ / למארעות    בכל‑הרגעים ‑ / לפגעים    ובכל‑הימים / עליו אימים.    אם רגע יעמד בשלוה, / פתע תבואהו הוה.    או במלחמה יבוא – וחרב תגפהו / או קשת נחושה תחלפהו,    או יקיפוהו יגונים, / או ישטפוהו מים זידונים, / או ימצאוהו חליים רעים ונאמנים ­    עד יהיה למשא על נפשו / וימצא מרורת פתנים בדבשו,    ובעת כאבו יגדל ‑ / כבודו ידל    ונערים יתקלסו בו / ותעלולים ימשלו בו,    ויהיה לטרח על יוצאי מעיו / ויתנכרו לו כל­‑רעיו.    ובבא עתו יצא מחצריו – לחצר מות / ומצל חדריו – לצלמות.    ויפשט רקמה ותולע / וילבש רמה ותולע    ולעפר ישכב / וישוב אל יסודו אשר ממנו חצב.    ואיש אשר אלה לו – מתי ימצא עת תשובה / לרחוץ חלאת משובה? / והיום קצר והמלאכה מרבה,    והנוגשים אצים / חשים ורצים    והזמן ממנו שוחק / ובעל הבית דוחק.    לכן, אלהי, זכר נא אלה התלאות / אשר על אדם באות,    ואם אני הרעותי ‑ / אתה תיטיב אחריתי,    ואל תגמל מדה במדה / לאיש אשר עונותיו בלי מדה / ובמותו ילך בלי חמדה!                                                                                              לח      אלהי, אם עוני מנשוא גדול ‑ / מה תעשה לשמך הגדול?    ואם לא אוחיל לרחמיך ‑ / מי יחוס עלי חוץ ממך?    לכן אם תקטלני לך איחל    ואם תבקש לעוני, אברח ממך אליך / ואתכסה מחמתך בצלך,    ובשולי רחמיך אחזיק עד אם רחמתני / ולא אשלחך כי אם ברכתני, / זכר נא כי כחמר עשיתני / ובאלה התלאות נסיתני!    על כן לא תפקד עלי כמעללי / ואל תאכילני פרי פעלי    והארך לי אפך ואל תקריב יומי / עד אכין צדה לשוב אל מקומי, / ואל תחזק עלי למהר לשלחני מן הארץ – ומשארות אשמי / צרורות על שכמי.    ובהעלותך במשקל עונותי ‑ / שים לך בכף שניה תלאותי.    ובזכרך רשעי ומרדי ‑ / זכר עניי ומרודי, ושים אלה / נכח אלה.    וזכר נא, אלהי, כי זה כמה לארץ נוד צנפתני / ובכור גלות בחנתני / ומרב רשעי צרפתני. / וידעתי כי לטובתי נסיתני / ואמונה עניתני / ולהטיב לי באחריתי במבחן התלאות הבאתני.    לכן, אלהי, יהמו עלי רחמיך / ואל תכלה עלי זעמך    ואל תגמלני כמעבדי / ואמר למלאך המשחית “די!”    ומה מעלתי ויתרוני, / כי תבקש לעוני?    ותשים עלי משמר / ותצודני כתוא מכמר?    הלא ימי – חלף רבם ואינם / והנשארים ימקו בעונם,    ואם היום לפניך הנני, / מחר עיניך בי – ואינני!    ועתה למה אמות, / כי תאכלני האש הגדולה הזאת?    אלהי! שים עיניך עלי לטובה לשארית ימי המעטים / ואל תרדף השרידים והפלטים,    והפלטה הנשארת מברד מהומותי / אל יחסלנה ילק אשמותי,    כי יציר כפיך אני.    ומה יסכן לך כי רמה תקחני לאכל, / יגיע כפיך כי תאכל?                                                                                               לט      יהי רצון מלפניך, יי אלהי, לשוב עלי ברחמיך / ולהשיבני בתשובה שלמה לפניך / ולתחנתי תכין לבי, תקשיב אזנך / ותפתח לבי בתורתך / ותטע ברעיוני יראתך,    ותגזר עלי גזרות טובות / ותבטל מעלי גזרות רעות,    ואל תביאני לידי נסיון / ולא לידי בזיון,    ומכל‑פגעים רעים הצילני / ועד יעבר הוות בצלך תסתירני,    והיה עם פי והגיוני / ושמר דרכי מחטוא בלשוני.    וזכרני בזכרון עמך / ובבנין אולמך,    לראות בטובת בחיריך / וזכני לשחר דבירך השמם והחרב, ולרצות אבניו ועפרותיו / ורגבי חרבותיו / ותבנה שוממותיו.                                                                                               מ      אלהי! ידעתי כי המתחננים לפניך­ - יליצו עליהם מעשים טובים אשר הקדימו / או צדקותיהם אשר הרימו,    ואני – אין בי מעשים, כי אני נעור ורק / כגפן בוקק,    ואין בי לא צדק ולא כשר / לא חסד ולא ישר,    לא תפלה ולא תחנה, / לא תמה ולא אמונה,    לא צדק ולא מדה טובה, / לא עבדה ולא תשובה.    ובכן יהי רצון מלפניך, יי אלהינו ואלהי אבותינו, רבון כל–העולמים, לרחם עלי / והיית קרוב אלי לפקדני בפקדת רצונך / ולשאת אלי אור פניך / ולהמציאני חנך.    וכפי מעשי אל‑תגמלני / וחרפת נבל אל תשימני / ובחצי ימי אל תעלני / ואל תסתר פניך ממני. / ומחטאתי טהרני / ומלפניך אל תשליכני / ובכבוד תחיני / ואחר כבוד תקחני. / ובעת מן העולם הזה תוציאני ‑ / לחיי העולם הבא בשלום תביאני / ואל על תקראני / ובין החסידים תושיבני / ועם המנויים מחלד חלקם בחיים תמנני / ולאור באור פניך תזכני / ותשוב תחיני / ומתהומות הארץ תשוב ותעלני! / ואומר: אודך, יי, כי אנפת בי ישוב אפך ותנחמני. / ולך, יי, חסד על כל­‑הטובה אשר גמלתני ואשר עד יום מותי תגמלני!    ועל כל­‑זה אני חיב להודות להלל לפאר ולרומם אותך: תשתבח בפי ברואיך, / תתקדש בפי מקדישיך, / תתיחד בפי מיחדיך, / תתפאר בפי מפאריך, / תתרומם בפי מרוממיך, / תתנשא בפי מנשאיך, כי אין כמך באלהים, אדני, ואין כמעשיך.    יהיו לרצון אמרי פי והגיון לבי לפניך, יי צורי וגואלי!        "
733,משה אבן עזרא,11,1,1,1,1,0,0,משה אבן עזרא,   	 	 	    לנועם: מציב אדמה    כל הנפשים ננהים / אחרי יסודם  כי נר אלהים / נשמת אדם:  מזיו כבודו / נפשים נחצבו  ולבא בסודו / ישאפו יתאוו  וממקור ידו / חיים ישאבו:     ונהר מיסודו / יוצק יסודם  כי נר אלהים / נשמת אדם:          
1840,יהודה הלוי,26,1,1,1,1,0,1,יהודה הלוי,   	 	 	     ראה שכן תבל    ראה הכל הבל    פשט בגדי שמחה    לבש תכריך אבל    אשר יבלה עמך    וכמהו תבל    והוא חלקך מכל    עמלך על תבל.         
2434,שמואל הנגיד,32,1,1,1,1,0,0,שמואל הנגיד,   	 	 	     היה חושב רכוש ידך רכושך    למען אין רכוש מפקד רכושך    והבן כי רכוש ידך כצנה    עלי-ידך וככובע לראשך.          
6287,יהודה קרני,332,1,3,4,1,0,1,יהודה קרני,"   	 	 	     זרחי לי, כל אבן  משער וכוך;  ופצח נא, כל גון,  נקשה ורכוך,  קול ישע מנון  עם רנן זכוך.    זמרי לי, זמרי,  גבלית שבקיר  ורדה כמו פרי  אפיל או בכיר,  מזה הי ומרי  וחסד כשיר.        "
16,יהודה ליב גורדון,2,1,3,3,1,0,0,יהודה ליב גורדון,"   	 	 	    (ביום קבלי מאתו את תמונת פניו על לוח למנחה)     נפשי אויתיך מקדמת נער,  ובבקר חיי ובעודני ילד,  עת שחר שחרותי הפיץ הזהר,  עוד בקצות הקדים בשמי החלד  תבניתך ברוח נכחי עברה  ולמופת לי אותך נפשי בחרה.  ושפת קדש ללמד כי התעוררתי  אז גם בספריך להגות הרביתי,  כי רוח שיר ציון במו הכרתי  ומליץ כמוך היות אויתי;  ובכן מעיר רוחי מאיר היית  ומבלי דעתך את דעתי נחית.  ובסר עץ דעתי עת כי יגמל  ופרי בכורים אשכלתיו הבשילו,  אז לך, גבר חכם, נס לי וסמל.  מפרי בכורי ידי שי הובילו,  וברצון מבין את פניו קדמת  ובחסד עולם גם אותי רחמת.  ובברית אהבה אתך הבאתני,  כרע כאח עמי התהלכת,  ובלוח צלמך כיום כבדתני,  אות אמת הוא כי חסד לי משכת,  ולבכורי אות כי תמצא בם טעם,  כי לא כתאנים שערים כלהם.  נפשי אויתיך מקדמת נער,  בחלום חזון לבי צלמך חזיתי,  ובהקיץ עתה את נעם התאר  פתוחי חותם, אל עיני ראיתי:  תבניתך בלוח נכחי תנוח,  על כן אזכרך עד יומי יפוח.       (תרי""ח)       "
3852,אברהם אבן עזרא,46,1,1,1,1,0,0,אברהם אבן עזרא,"   	 	 	    רשות (לברכו לשבת איכה)     יום נלחמו בי יחד שכני,    חסדי יי היו אזני.    אערג כאילים על אפיקים;    על רום משנאים כבני ענקים    קדרו מאורי אור בשחקים,    שחה אלומת בני ופני    נפלו, ואין לי חפץ בשני.    בני יתומים בחי אביהם,    ומכחשי אל המו עליהם,    שפכו כמים דם עולליהם;    על עץ המוני תלו לפני,    וירטשו אם על בן לעיני.    רבות קראוני מאין ספורות –    מתו רעבות נשים יקרות,    היו בניהם להן לברות,    ספו באות לחם קטני;    העל אלה תתאפק, יי?    הנהרגים – ברגלם סחבום,    על עץ תלאום, שמה עזבום,    בנות עדינות – שובים שבבום;    התאבלו על אלה זקני,    מועד ושבת שכח יי.    מתי באויבי אראה נקמות?    בנים תקבץ מקצה אדמות,    תשוב ותושיב ערים נשמות;    ישירון בביתך שרי ונוגני    ויברכו את שמך, יי!        "
5286,דוד פוגל,206,1,3,4,1,0,0,דוד פוגל,"   	 	 	     על מצעי-כרים התפלשו ימיכן  וחכו,  דלקו עד פתחי הערים  וחכו עד כבותם.      שעה יתרה איכה ישבתן,  כותבותי החביבות,  בבתי-המסחר הגדולים?!      סיחים גמאו קיצים לצמאם,  דהרו ומונף זנבם.  נמלים נשאו ונשאו שקים  אל לב החרף.      ראיתי ידיכן שבלו מכתיבה,  נעליכן שחומות לא היו  ויפות לא היו.      רעיותיכן באשה-ובעל שחקו,  אך אתן עם ערב מקיץ  לאם זקנה הגשתן  שריד-שנותיכן,  כותבותי החביבות!        "
6143,יהודה קרני,332,1,3,4,1,0,1,יהודה קרני,"   	 	 	     הוי, כנסת המצערת,  כשמיך אין לעמק,  אך מאדמתך שרדה לך זרת  ובנחלתך — הצמק.    הוי, כנסת המפרצת,  אדמתך השקו דמיך —  והנה יד זד קוצצת  אף במעט כרמיך.    הוי, כנסת, כנסת  המקפחת,  כפת שלום יד אל מעל פורשת,  אך אש רפדה מתחת.    הוי, כנסת, כנסת  המשפלת,  בניך, הה שכוחים מחסד,  מחמדיך — למאכלת.        "
1228,שאול טשרניחובסקי,16,1,3,4,1,0,1,שאול טשרניחובסקי,"   	 	 	     מקצת מטעם ימות-המשיח    ילד עודני טעמתי - - -        נתנה ארץ יבולה, עמדה חמה בחמה,    היו גשמים בשעתם – היתה שנה אסומה.    צהלו פני האכרים בשובם    ביתה מאחר השדמה והקמה.    היו מתהלכים לבטח שאננים,    נוהגים אכרות ברמה:    הנה הזהב בוקע מארץ!        אך משפתח שירתו המגל,    אך משהתחיל רנתו החרמש –    שירת הקציר, מנגינת הגיל –    פרץ הזהב הצפון למעלה.    יום יום התקבצו סיעות סיטונים    בלהג אין-קץ ומתוכחים ועונים,    מחשבים רוחים לקץ כל-הקצים,    בעלי אמברים מריבים ונצים;    דאות דפשות מקצות כל-העולם,    יום יום נפתחות “קונטורות” חדשות:    דריפוס וניפלד ודריפוס לואי,    כהן, טרבוטי ודריפוס האחים –    פרץ הזהב למעלה!        שרכו את דרכם קרונות-סלמים,    טעוני התבואה, ערמות ענקים,    פסעו לאטם הסוסים ביגיעה,    שריקת אופנים הריעה, הריעה –    שירת עבודה ותוחלת ממשכה –    מאז הבקר עד ערב היום.    היו הדרכים נפשות לעת-ערב,    נחות מקשי ויגיעה עצומה,    ענני-אבק מתאבכים עליהן,    שכבת-השחק הרכה על-פניהן.    אלה תלויים עליהן כנד:    אבק פורח ונשבת חטופה    עמדה יגעה באויר במעופה,    מחנק לנפש נודדת בחם,    וזו למלא ארכן פרושה ועבה.        עמדו כל-חלקות הגרנות שוממות.    צצו עליהן בן-לילה ערמות,    בצבצו עלו ביום ובלילה,    רובצות רחבות ופרושות למעלה,    עוטרות הקרקע המוכן לדוש.    היה חצרנו סמוך לגרן    אכר, איש אמיד ובנים לו שלשה;    משוכה, מקלעת צפצפות חוצצת,    גבוהה וקבועה בין חצר וגן.    פרצה בגדר וקורה עוברת    קבועה על יתד מכאן ומכאן,    שמשה מעברה לשכן ולנו,    להיות קפנדריה לעובר ולשב.        שעות על-שעות עמדתי על-עמדי    אצל הפרצה בגדר הרמה,    צופה ומביט בכל העבודה,    יפה מסתכל בעמל הרב:    איך שהתחילו לכבד הגרן,    טאטאו אותו במטאטא של זרדים,    סקלו מאבן, הישירו, כבשו;    כיצד עג עוגה האכר הזקן    גדולה ורחבה – הקרקע לדוש;    כיצד נכנסים קרונות-סלמים    מלאים הדגן עודנו בשבליו,    איזה הדרך פורקים הקרונות,    תופסים המלגז זה ארך המוט:    איכה מתקנים ערמות התבואה    והולכות ורמות, משתרעות בנחת,    רחבות וגבוהות, נחות בהרחבה,    ממש כאותן מחתנות צד חתן    יום בו תסבנה על חתנת הבן.    צופה הייתי בנשים העובדות,    איך שהן בוקעות הגדיש הגדול,    צוברות הדגן ומושכות הבר,    שופכות הקש על העוגה הגדולה    סביב בעגול ההולך ונערם,    בונות לכאורה טבעת של פז.    עלו עליה שני צמדי הסוסים,    צמד וצמד אסורים למורג –    אבן-המדות עשויה לדוש.    דפקו הסוסים והתחילו מסובבים    סביב בעגול, מכישים בקש,    סובבים, סובבים, מעלים אבק.    צמד וצמד גלגלו מתגלגל,    מכיש בתבואה, מתופף כתף.    טפלו הנשים בעגול הדישה:    שופכות הקש בעודנו מסרבל    דגן-השמים והזרע הטוב.    חוזרות ואוגרות התבן הרצוץ,    דל מזרעוניו ומעוך וקליל,    צוברות התבן לגדיש מכאן,    גדיש מול גדיש: זה הולך ופוחת    וזה שכנגדו הולך ורם.        פתח את לועו המזוה הנשא,    נושף ונושם חם מחניק והבל,    נצבה על-ידו מכונת-הרחת,    פולטה ובולעה, מרקידה וזורה    בשאון ורעש ומעלה אבק,    יורקה, מדיפה נשבת ומץ.    גברים עסוקים על-יד אותה רחת,    אחד השופך לתוכה הדגן    ואחד האוגרו לתתו בשק.    צוברו ביעה מצחצח למשעי,    טוען על-גבו השק ומכניסו    לאותו המזוה השואף בחם.    וצמדי הסוסים במורג הכבד    הולכים וסובבים, הולכים וסובבים,    סובבים, מקיפים בעגול אין-סוף.        ככה עמדתי צופה ומביט    יום יום לפרצת הגדר הרמה.    הלכו הסוסים הלך ורזה,    הלכו השחירו העובדים בגרן    הלכו ושנו צורתם הגדישים,    גדיש מול גדיש, זה נערם וזה דל.        פעם ואנכי מסתכל בעבודה    והנה קראני הזקן מטוי:    ""בחור, מה-תעמד בטל? גש-הנה    לעזרת השכן, צלח ועלה!    פדקה, תן מקום!"" ופדקה, בן-גילי,    קפץ מסוסו בצמד השני,    קפץ ועמד – ואתפס בסוס.    לרכב על סוס זה ובהתר? רב-אשרי    מי-זה יתנה ברגע הלז!    רגע כי חלף התחלתי בהקפות,    חלף משנהו ויראת-אבותי    סרה ממני, היתה כלא-היתה.        מתי רכבתי על סוסים “כראוי”?    בערבי הקיץ עם-אמש בהחבא.    וסוסי מי היו? – של זלמן הזגג,    יהודי כרסני מזהם וגוץ.    וסוסיו? הוי סוסים עלובים בבהמה,    דווים וסחופים – דמות סוסי ישראל,    דלי-הרעמה וצפודי-העור.    היה מתעצל לנהגם לשקת,    מסרם בידנו – מסרב לכאורה –    מזהיר על פסיעה גדולה ומהירה,    מחרף ומגדף כבר למפרע.    רסן לא היה ומתג לא נתן,    חבל מדלדל על צואר הסוס.    אך באשרנו (אני וחברי)    קלטה אזננו אך שמץ מנהו.    שפי ובנחת עשינו דרכנו    לעיני הזגג בשכונה שנכחו    עד שהגענו לקרן הרחוב,    עד שנעלמנו ולא שלטו עוד בנו    עיני הזגג ועיני האב.    וסוסי הזגג הדווים והסחופים    היו סרבנים ועקשים ונהגו    מנהג לא-יפה: בעיטה ועמידה    על הרגלים האחורניות    (אמנם גם-אנו דפקנום ברגלינו).    פתאם – ואתה מתפלש בחול,    שוכב לשחוק לרעיך קדמוך.    ואלו ראונו אזי אבותינו,    היו מתחילים הפזמון הנושן:    ""ילדי העברים היורדים לשקת!    חרפה, בזיון, לא היה כמהו!    ואותה סכנת-הנפש הגדולה!    בחור כמדבר, הוי איש כהלכה - -    אוי לי מיוצרי ואוי לי מיצרי! - -    אולם הפעם הן יעמד לימיני    אותו השכן הזקן מטוי.    והנני הולך ומקיף הקפות.    חמה יוקדת מטילה בי חמה,    צמד קדמני מעפר לעמתי,    נושף ונושם אני את האבק,    נחירי מלאים ועיני גם-הן.    והנני הולך וסובב הקפות,    אחת ואחת, אחת ושתים.    הנה המזוה הנושם בחם.    הולך וקרב ויורק בי מץ,    עליו עברנו… הנשים מפזרות    דגן חדש על גבי החוג.    הנני הולך ומקיף הקפות –    הנני הולך ומוסיף והולך:    הנה המזוה הנושם בלהט.        חמה יוקדת מטילה בי חמה,    צמד קדמני מעפר לעמתי,    וצמדי מזיע ודוהר ורץ    ריצה במנוחה ודהרה קלילה.    הנני מוסיף ומקיף הקפות,    אחת ואחת, אחת ושתים.    באה זעתי בקטנים קלוחים,    באה, מרטיבה לחיי, צוארי,    עברה גבותי לסמא את עיני,    הנני ממצמץ בעיני כי-מר.    אין אני מרגיש בדרכי, ברכבי,    סובב והולך אני בהקפות - - -        סוסי עלובי גם-המה מזיעים,    דבקו מכנסי אל בשרי החם,    רטבה כתנתי, נאחזה בבשרי,    הנני הולך ומקיף הקפות,    הנני הולך ומוסיף ומקיף - - -    מעגל-הדגן משתרע, החמה    היא אוכלתני וזעה כסתני,    עיני ונחירי מלאים המץ,    אין אני רואה בלתי המעגל    ומורג-האבן המכיש כתף.    הנני הולך ומוסיף ומקיף - - -    צהב המעגל וצהבים הגדישים,    צהבה החמה באבק הרב –    הכל לי נראה מבעד לערפל…        וכשתבעני הזקן לרדת    ועמדו הסוסים, ואני התגלגלתי    ממש מסוסי ונתקלתי בקרקע –    לרוץ אמרתי, ואין אני יכל    לעקר את רגלי, שנעשו כעץ.        ואותו הערב, עת ישבו שכנינו    על האצטבה על-יד זה ביתנו    והיו משוחחים בעניני דיומא,    וישבו השכנות גם-הנה עם אמי.    עיף, יגע משחקי, מדושי,    מוטל הייתי על-יד האצטבה    וראשי על ברכי הורתי היקרה.    הלכו ונתגלגלו הדברים ובאו    לדרש בתבשילים ובחכמת הטף:    מעשי-נסים ונפלאות בארץ.    נכנסה אמי בדברים: ""ושלי    היה היום בין הדשים בגרן,    שחור ככושי שב מן העבודה,    ואך בדי-עמל רחצתיו למשעי"".    לנו הכסף ורוחים ו“קונטורות”,    והמה עמלים ופניהם משחירים,    אפס הלחם נשבר מהם"".    ""לכן – ענתו אז אמי – כשיבא    משיח-צדקנו, הם יהיו הפריצים    ואנו נעבדם, פנינו ישחירו,    נזרע ונשדד, נקצר ונדוש,    נעש בפשתים ונגדל העוף,    והמה אלינו יבאו ויקנו    דגן בכסף ומים במחיר"".        נצנצה בלבי מחשבה: האמנם    מקצת מטעם ימות-המשיח    טעם טעמתי בגרן היום?       אודיסה 1921       "
1110,שאול טשרניחובסקי,16,1,3,4,1,0,1,שאול טשרניחובסקי,"   	 	 	    קקנאיז /      זכר לנשמת הסופר ברנר      עוד צורחים הנשרים על קקנאיז –    אין זאת כי אם עודו מכחיל בין הרים,    כי סעיפיו עוד קולטים את שירת-הנשרים    ורעמים יתנו לו אבלם בחזיז;        כי אומר הוא שירה עם נחל ופזיז-    הזרמים, בשגיונם בסער נגרים,    וינסר במרום עם עבים נגררים,    וכצפור-אגדות על קנה – כזיז.       נפלת בנופלים, הוי נוחה בשלום!    עוד יפלו הנופלים, עוד ישטף הדם…    אנחנו את-נסך לא נגלום גלום!        ונקים חלומות לבבך התם – – –    ואם ישק ים זועף ותפוח הכרית1 –    עד ירע שירנו לא נבגד בברית!       1921       כרית – Brandung  ↩           "
1765,יהודה הלוי,26,1,1,1,1,0,1,יהודה הלוי,   	 	 	    מגן   אתה כוננת מישרים ועתדת יום פקדתך    בטרם תרקיע שחקים ותכן בהם אמונתך    גזרת על בני חלוף להביאם בפלס צדקתך    שבט מישר שבט מלכותך  דרך חיים הודעתני וחננתני שכל כבש    הזהרתני ליום פקדה בפקדך על לח ויבש    ונגעי שגגותי וזדוני מאז היית חבש    אדני מלך גאות לבש  זה היום זעמת זדים שמם מחית לעולם    חלקת לצדיקים ברכה חיים עד העולם    טכסת אלה לחיי עולם ואלה לחרפות לדראון עולם    וישב אדני מלך לעולם  ידעת לבינונים תשובה להציל ממות נפשם    כי הארכתם עד עשור אולי יצאו ממוקשם    להתהלך בארץ החיים ולעבר בסך עד מקדשם    מלכם לפניהם ואדני בראשם.    כרוג למגן   יחזו פנימו היום קהלתכם    ויריע לסקל דרך לקראתכם    הוד ישע יגלה כמאז לפניכם    אדני צבאות יגן עליכם.    מחיה   מגדל עז שם אדני להנצל ממדורה ערוכה    נשמת אפו כנחל גפרית מסכה על שנאיו נסוכה    ספר זכרנות פתח וכתב כל אשר זכה    זכר צדיק לברכה  עבדיו כלם היום בשבתו לשפט אמונות    פרש ספרו ופרשו ופקד גוים ולשונות    צדיק הצדק והרשיע רשע כל איש בדרכיו להמנות    ויאמר להביא את ספר הזכרונות  קבע כסא משפט וחתם לחיים נאמני    רשעי ארץ הדיח מהיותם ירשי עדני    שמר לבינונים תשובה אולי בעשרת ימי תחנוני    יזכרו וישבו אל אדני  תבוא לפניו היום שועת צבאותיו    תעי צאנו ישובב למרבץ נוהו ומכלאותיו    תזכרנה ראשונות פלאיו באחרונות נוראותיו    זכר עשה לנפלאותיו.    כרוג למחיה   ישראל להשית חלקם בחיים    היום תכתבמו עם הכתובים לחיים    ואת דינם הוצא לאור באור החיים    זכר יצוריו ברחמים לחיים.    סלוק   יראי אדני הללוהו כל זרע יעקב כבדוהו  היום בהזכרכם יום פקדת יצרכם    אים ונורא הוא  ובהכינו כסא פלאיו והקדיש למשפט קראיו    לשלם לאיש כמעשהו  דינו בשלש כתות פעלתם על ספר חרותות    ושומר תורה אשרהו  המונים המונים ליום דין נכונים    כאחד לרוץ בעמק החרוץ    עמק המלך הוא  הצדיקים לחיים ובינונים תלויים    ורשעים לחרפת המוני כי כחשו באדני    ויאמרו לוא הוא  להצדיק צדיק כצדקתו ולהרשיע רשע כרשעתו    ולהאריך לבינוני כי לא בזה ולא שקץ ענות עני    אולי משגה הוא  ואולי יתן אל לבו לבער טמוני חבו    כי יראה במות רשע ושב מעון ופשע    פן ימות גם הוא  יחיד נקרא רב חסד מטה כלפי חסד    ורוצה ודוי אמוני למען שמך אדני    וסלחת לעוני כי רב הוא  בחר בתשובה ועל פשע עבר פעמים שלש עם גבר    אבל אם החטא גבר הראשון אליו יחבר    ונוסף גם הוא  ראשון ראשון מעביר לחוטא אם חמדות הגביר    ויחשב לו חטאו כאילו לא עשאו    כי במה נחשב הוא  שעונותיהם כזכויותיהם שקולים ירדים ומצפצפים ועלים    כי אדני יפקדם מבטן שאול יעודדם    כי חנון ורחום הוא  מוכן כסאו למשפט בעמק החרוץ הוא עמק יהושפט    להראות צדקותיו לאשר לא הבינו פעלותיו    כי לא ידעו מה הוא  ומי מכלכל את יום בואו כי ממזרח שמש עד מבואו    יקרא חיליו להשתחות להדם רגליו    קדוש הוא  אם יטמן אדם בצור לא יתעלם מפני הצור    כי צדק מהלכיו ומשפט כל דרכיו    צדיק וישר הוא  לבבות חקר וצפונות סקר ומאס בשקר וטפלו מעקר    וכנהמת ים וגליו ינהם עליו    ביום ההוא  ונשגב אדני לבדו ביום ההוא.  ההוא יקרא עמק החרוץ כי שם יחרץ עמק הדין ועד    צדק ישוב משפט  ליום אשר הוא עשה אין מנוס ואין מכסה    בשבתו לכסא מתנשא ואש עלוקה באפו נשקה    כי באש אדני נשפט  ויקרא שחקים וירגז ארקים ועדיו יבאון עדיו    להגיד על עשיר ומסכן על כן    לא יקמו רשעים במשפט  יחד כעשיר כאביון כשפל כעליון כמלך כחלך    כאזרח כהלך כאדון כעבד כנמצא כאבד    שם שם לו חק ומשפט  חיים כנגד מות ואור כנגד צלמות שוה וצוה    לדבק בטוב ולרחק מקטב ידרך ענוים במשפט  זכרו זה היום נורא ואיום לכם לפדיון הוכן    לשובבכם עלי כן וביום נקרא עולם ונברא    ונפקדה שרה ותהי עקרה מלאתי משפט  קראים לדין יפחדו מיום דין והירא דברו    נזהר במוסרו ויסרו למשפט  ויגבה אדני צבאות במשפט.       במשפט עמך אל תרשיע והיום בתקוע שופר והריע    תחשב לו לצדקה  אילי שפתותם תקבל במשך בקרן היובל    לעשות צדקה  מלוך עליהם יום ימליכוך וזכרם יום יזכרוך    ופדה ציון במשפט ושביה בצדקה  את זכירתם תחשב עקדה להכין אותה ולסעדה    במשפט ובצדקה  דמעתם תקבל כנסכיהם והרים ישאו שלום להם    וגבעות בצדקה  ושטן תערבב ופי עולה תבלום והיה מעשה הצדקה שלום    ועבדת הצדקה  מלך משקיט ואין מרשיע זכר נשכחות רב להושיע    מדבר בצדקה  והאל הקדוש נקדש בצדקה.  בצדקה ייחדוהו יצוריו ובמשפט יהדרוהו הדוריו    בצדקה יועדוהו ותיקיו ובמשפט ידגלוהו דבקיו    בצדקה יהללוהו כרוביו ובמשפט יעריצו    לאל נערץ בסוד קדשים רבה ונורא על כל סביביו.         
5162,ויליאם שייקספיר,148,1,2,2,1,0,0,ויליאם שייקספיר,"   	 	 	    (מונולוג מתוך המחזה מאת שייקספיר)    (לבדו)     היות או לחדול מהיות? זאת היא השאלה?  הטוב טוב לאדם לשאת דומם ולסבול  כל פגעי הזמן, כל מגפות המקרה,  או החלץ עליהם ולשום קץ אל כלמו  פעם אחת? לישון שנת המות  ולדמות כי בשנת זאת יתמו כל נגעי לבבו,  כל תחלואי הבשר – חלק אדם מאל?  קץ נעים כזה מי לא יחמדהו?  לישון המותה! – לישון, אך אולי גם לחלום?  הוא הדבר אשר ישיב אחור ימיננו,  הפחד פן נשוב נראה בחלום המות  את כל החתחתים אחרי גו השלכנו.  רק בגללו יאריך ענינו ימים על האדמה;  כי לולא זאת מי נשא כיום כל עת ופגע,  חמת המציק, הבוז לגאיונים,  חלי אהבה נאצה, גזל משפט וצדק,  לחץ עריצים, מסת נקיים,  נאקת מכים ומענים תחת שבט הנגש בם, –  אם במחץ חרב אחד תושיע ידו לו  ונקה מכל אלה? מי יעמס עליו משא כבד זה,  יאנק, יתעטף ויקרס תחת עמל החיים  לולא נתעה בשוא מפחד המות,  פחד ארץ הנשיה והאבדון,  ארץ לא ידעה איש ולא שב מגבוליה;  לולא השאהו פחד שוא זה לבחר בענות חלד  מהחיש מפלט לו למקום לא ידעו.  הפחד הזה הוא ימסה לבנו כדונג;  הבוק תבוק עצת אנוש מפני מגורת לבו,  וחפרה גבורתו ובושה מחשבתו  ולא תעבר לפעלת אדם לעולם.          "
6071,יהודה קרני,332,1,3,4,1,0,1,יהודה קרני,"   	 	 	     ים ושמש, ים ושמש  אחד היו כל־השנים;  התך זהב אל התהומות  ויצתו פני המים.    אין כל־ים ואין כל־שמש,  הכל הוא מתכת אחת;  כור של חול ובו הזהב,  זהב חי בתוך קלחת.    כור של חול ובו הזהב  ובכור בתהום תחתיות  אבני נזר שם נצרפות  והצדף לסקמבריות.    הנה רתח דוד הזהב,  מזה רשפי אש מסביב;  דגים קופצים כמו על מחבת  הדיגים בערבי אביב.        "
5918,יהודה קרני,332,1,3,4,1,0,1,יהודה קרני,"   	 	 	     תשכח ימינכם אשר שכחתם ירושלים!  תדבק לשונכם לחככם!  יען כי נתרוקנתם מן המעמקים עד השולים  ומצפונותיכם שואג ריקכם.    הרי אתמול ועוד היום בבקר  את שם קדשה נשאתם ולפידה;  איני יודע מתי עבדתם לשקר:  עם השבועה, או עם הבגידה.        "
6361,שמעון גינצבורג,344,1,3,4,1,0,0,שמעון גינצבורג,"   	 	 	       והיה כי בא יבא מלאך, מבשר־השלום, לסוף    לאמר: נכנס לעיר מלך־שלום, חתן חרות וגאלה, –    צחור־כנף ולבן־תקוה יבוא, ושופר־כסף בפיו,    אל חג־ארושיה של תבל־יה כלה.    ועטרו שמי־תכלת מאירים לתבל־יה, כלת־החן,    וקשטוה בהינומה של סלסלות־עביבים;    ושחקו לארץ, שחוק הורים אל בתם הכלה, בגיל    שמים כה טובים, כה חביבים…    תשא אזי אל המלאך הכלה־הארץ בלאט    את פניה – ונעוו פניו    ומבט־עיניה האחד העב יעיב, כקללת־שחור,    את יום שמחת־לבו ועדן־עדניו:    יציץ תהום של שגעון מעיניה של זו –    שגעון כה שחור ואלם;    ומי יוכל סבל מבטיה, שהמה מערפלים בדם,    מי יוכל הכילם!…    ובאו אז כל השושבינים, והם רבים מספור –    זה קטע וזה גדם    וזה עור קשור־עינים – וכתרו לחפה המון אדם רב,    ועמדו כחלום רע – ומי יחרידם?    והשמש יאיר להם פניו, כמנהגו, ויום־אור יהי,    וחוגא ברום־תכלת ירן –    ושמש וחוגא לא יראו בפתח כל־לב ארון־שחור    אשר נצב, ולא יעבר הארון…    וטרם ישאו כלי־זמר את קולם בנגינה ושיר –    ויצאו שושבינים בלאט בהקפות    כרות־אף עם קטע וגדם, בסך עם הכלה סחור־סחור,    כצרות לא־נשמעות, אימות נשקפות…    ואבלה החפה – ואי־מזה הלך, איש־שיבה כה זר,    מלאך־מות, בוא יבוא    והפיל על טבעת־הקדושים צל כתם לא ימח לעד,    והתעלפה הכלה – ולחצה ללבבו…   ספטמבר, 1918.       "
960,משה אבן עזרא,11,1,1,1,1,0,0,משה אבן עזרא,   	 	 	    [ראה מה נעמה עפרה תשורר] / ר' משה אבן-עזרא       ראה מה ֿנעמה עפרה תשורר  עלי כנור ותופפות עלמות    יספרו נעים יפיה בשירים  והיא להם תשורר שיר עלמות.        
6841,אברהם בן חלפון,406,1,1,1,1,0,0,אברהם בן חלפון,   	 	 	    חידה       ומה שם בן אשר הוא רב לאביו / ושם אחר אשר הוא אח לאביו:        
6578,חיים לנסקי,385,1,4,4,1,0,0,חיים לנסקי,"   	 	 	       צל ברצי,    מי הברכה –    צל מוצאי    יום המנוחה.    אור חשוך־קו    צף אי־באד;    קול שכשוך גל    בא נטול־הד.    צל סירה קל    נע וקרב,    על הספסל    פנס “עטלף”.    כבר ההגאי    לי מושיט יד.    מאחורי    אין לא אחד.   לנינגרד, במאסר, 20.3.1935       "
5488,דוד פוגל,206,1,3,4,1,0,0,דוד פוגל,"   	 	 	     דומם יפוח עלי סתו    וירעיד את נימי.       נפשו הכהה    תזל כבדה אל עיני    ותעציבה.      צליל סגל, חשאי, יגוע לרגלי.  ויהי סתו, סתו.   [וינה, 10.10.1916]  *       "
2005,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	    והתנחלתם /    (מלואים ל [תפלה ותשובה]    עוד הפעם דיקרנוסא  / עוד הפעם שמעני.    עוד הפעם עלי חוסה  / לאחת כהנות ספחני.        להיות ראש גבאי צדקה  / כלכל עוד בל אוכלה,    לא אוכל שמע צעקה  / ולהקשיב ילל אמללה.        כי גם לב ברזל ירע  /  תחת מכשלה כזאת,    בכיות אלמנה לשמע – /  דמעות עשוקות לראות.        בדד עת אשב תחתי  / נפשי לזאת גם תבן,    איכה יריקו אמתחתי /  ולי לב בשר לא אבן.        אמלה, אהה, לבתי, /  רך-הלבב כמוני,    הסר משכמי משרתי, /  דיקרנוסא אדוני.       תשובה   עמך ישראל צריכים פרנסה – – –    לכו ופשטו ידיכם בגדוד (ברכות)    גבר לא יצלח בימיו  /  כמוך לא מצאתי,    ממעונה אלה ושמיו /  רק להושיעך באתי,        בירושלים העליונה  /  רק חלומות חלמת,    ירושלים התחתונה  / לה לבך לא שמת,        שור מול עמק הרפאים / שם ככר תחת ידים,    שם אחיך המדכאים  / עטו לשלל בשפים.        כמוך מחסור עמדם  / נדים בארץ מכורתם,    ויקחו מן הבא בידם  / איש ואיש נחלתם.        גם מבלי את פי שאלו / ובשמי לא קראו,    למצא מחיתם יכלו, /  שדה מבלי יגעו…        למה תהיה לי למעמסה / עת לי בתבל לשוט,    ראה עמך צריך פרנסה, / לך עמו ופשט בגדוד.       (הצבי, תרמ""ו, גל.37)       "
3838,אברהם אבן עזרא,46,1,1,1,1,0,0,אברהם אבן עזרא,"   	 	 	    קינה לט׳ באב     אחי שמעו נא לי, / אזכיר בהרים קולי / צאתי ממצרים;    ואש תוקד בכסלי / בזכרי, ביום רב אפלי, / צאתי מירושלים.    בחר שוכן בקרבי / משה לשסע לביא, / בצאתי ממצרים;    ונבא בזמן חובי / ירמיהו הנביא, / בצאתי מירושלים.    גמולי טוב גמלני, / ביד משה גאלני, / בצאתי ממצרים;    ובזמן אשר געלני / ביד ירמיה הגלני, / בצאתי מירושלים.    דרשני ברב אותות / ביד בן לו אותות, / בצאתי ממצרים;    ורמני בחניתות / כהן מענתות, / בצאתי מירושלים.    היה לי למושעות / בעשר מכות רעות, / בצאתי ממצרים;    ונסי שכינה נעות / בעשר מסעות, / בצאתי מירושלים.    ויצא בשיר ונבל / עם מעני סבל, / בצאתי ממצרים;    ולעבדות ביום אבל / הגלני לבבל, / בצאתי מירושלים.    משה זכר ואות / הראני ונפלאות, / בצאתי ממצרים;    וירמיהו חקק להראות / לי מכאוב ותלאות, / בצאתי מירושלים.    משה, טרם גאולה, /שח: / ׳כחצת הלילה׳, / בצאתי ממצרים;    וירמיהו על גולה: / ׳בכו תבכה בלילה׳, / בצאתי מירושלים.    משה, בשירה ערוכה, / שורר: ׳מי כמכה׳, / בצאתי ממצרים;    וירמיה מקונן ׳איכה׳, / ובאה קשת דרוכה / בצאתי מירושלים.    משה שם בארון / לוחות אדירירון, / בצאתי ממצרים;    וירמיהו, ביום חרון, / גנז את הארון, / בצאתי מירושלים.    משה קרא לבני: / ׳עם נושע ביי׳, / בצאתי ממצרים;    וירמיה שח להמוני: / ׳שלח מעל פני׳, / בצאתי מירושלים.    משה קבל שכינה / בעוד ארבעים שנה, / בצאתי ממצרים;    וירמיה קינות ענה / בעוד ארבעים שנה, / בצאתי מירושלים.        "
3722,אברהם אבן עזרא,46,1,1,1,1,0,0,אברהם אבן עזרא,"   	 	 	     אל אל אשא עיני  בנשאי קול תחנוני,  אולי ישא פני.    ביצרי גערתי לארבו,  טמון עונו בחבו,  אולי אוכל להלחם בו  וגרשתיו מלפני.    רצתי לאחז מעלות גבהים –  ואריד בשיחי ואהים;  אולי יישר בעיני האלהים,  אולי יחנן אדני.    הואלתי להתפלל בעדכם  ומצות אדני השמעתי אתכם,  אולי אכפרה בעד חטאתכם,  אמן, כן יעשה אדני!    ממעון קדשו ישמע עליכם  ולעיר קדשו יקבץ אתכם.  יוסיף אדני עליכם ועל בניכם,  ברוכים אתם לאדני!        "
506,חיים נחמן ביאליק,6,1,3,4,1,0,0,חיים נחמן ביאליק,"   	 	 	     אליהו, נביא כל-דור,  אנא זרק-לי משמי אור  כסף רב מלא הצרור.  צרור של כסף למה-לך?  לקנות סוס ועגלה.  סוס ועגלה למה-לך?  להסיע אבני גזית.  אבני גזית למה-לך?  לבנות בית המדרש.  בית המדרש למה-לך?  לתפלה טהורה  ולתלמוד תורה.          "
1102,שאול טשרניחובסקי,16,1,3,4,1,0,1,שאול טשרניחובסקי,"   	 	 	    שיר מזמור לבני תובל-קין /   תובל קין לוטש כל חורש נחושת וברזל. (בראשית ד' כ""ב)     קול ביער, יער-קדומים –    ארזי-בראשית תמהים…    להב-מוקד לוחך, מאדים    רגבי-סלע כהים;    רגב-סלע על גב סלע:    פטיש רגב הולם…    שגר-שנהבים, ענקי בריאה,    מאזין בין סוף חולם…    קול ביער, יער-קדומים –    ארזי-בראשית תמהים…    – גבור ציד, מה-זה תלטוש    על-גב רגבים כהים?    –  ""חרב!    חרב לוכדי עולם!        קול במערה, מערת-גבים –    הלמות פטיש-אימה…    חולפים בעד הפתח, עוברים    רחבי כר ושדמה…    וארז גדל פרא    תמהים כורעים, כאלו אומרים    נא אתחכמה ואראה.    קול במערה, מערת גבים –    הלמות פטיש אימה…    –  גבור חרש, מה-זה תעשה    בלב מרחב השדמה?    – ""את לי    את כובשי-אדמה        קול בסמטה, סמטה חשכה,    שכתליה מטים…    מתוך הלמות פטיש אדיר    זקי-אש נמלטים…    לשון האש תתפרץ – רגע    תועם ומשחירה…    בא הקול ונבלע יתום    בתוך שאון הבירה.    קול בסמטה, סמטה חשכה,    שכתליה מטים…    –  נפח זריז, מה-זה תעשה    וזקי-אש נמלטים?    –  ""כבלים!    כבלים לי לעצמי        קול מבית-חרשת עולה –    אלפי-אופן שורקים…    גלמי אש לבנה מזים,    רותחים, נחרים, חורקים…    נהר-מתכת עולה זועף:    צרו לו השבילים!    השמים תמו בעבי-    פיח מאפילים…    קול מבית-חרשת עולה –    אלפי אופן שורקים…    –  פועל צעיר, מה-זה תפעל    בין אופנים חורקים?    –  ""תורה!    אמת לי חדשה       הידלברג       "
1062,שאול טשרניחובסקי,16,1,3,4,1,0,1,שאול טשרניחובסקי,"   	 	 	    האדם אינו אלא… /      האדם אינו אלא קרקע ארץ קטנה,    האדם אינו אלא תבנית נוף־מולדתו,    רק מה־שספגה אזנו עודה רעננה,    רק מה־שספגה עינו טרם שבעה לראות,    כל אשר פגע במשעולי־טללים ילד    מתלבט, נכשל על כל גוש ועי־אדמה,    בעוד בסתר נפשו ובלא־דע ערוך    מזבח, עליו יקטיר מדי יום ביומו    למלכת־השמים, לכוכב ומזלות.    ואך ברבות הימים ובמלחמת־ישות,    ומגלת־ספר חייו הולכה מתפרשת, –    ובאו אחד אחד, ויגלה פשר    כל אות ואות וסמל סמל כל הבאות,    שחקקו עליה בראשית בריתה, –    האדם אינו אלא תבנית־נוף מולדתו.       ובאותה פנת־ארץ, אשר בה נולדתי,    במרחב הערבה המכחלת חולמות    הבמות, במות־קדש, על גב קברי־פלא.    אין איש יודע שופכן, אין יודע מתי    ומי האיש הנם בחיקן שנתו־עולם.    ופסילים לוטים אבקות הרבה הרבה יובלים    מביטים לעבר גבולים אלמים ואפורים,    כאותה הערבה עצמה טרם גשם    בתחלת חדש אלול והיא מתבקעת    לרגבים גדולים בתוך משבצת סדקים סדקים.    ממלכות צצות וממלכות עוברות־חולפות,    וגבולי מדינות הולכים ומטשטשים וחוזרים,    והנה על מכונן עומדות כמצבות    על־גבי עבר־פלאי גדול, נשכח לעולם,    עד כדי להמחות מני שיר ואגדה.        באותה פנת־ארץ, אשר בה נולדתי,    יגורו נשרי־שדה, בודדי־הערבה,    ענקים כבדי־כנף שחמה, שחמי נוצה,    כגדישי־חטה, אשר שכחום קוצרים קיץ,    שזופי קדים ואכולי חם וגשם.    ויש משחקים ירד נשר על אם־דרך,    ואדם קרב קרב אליו, ובמרחק    יתבונן בו, ובלבו גם יהרהר: ""מה־זאת?    שם גדיש ולא גדיש, צפור ולא צפור""…    ובעוגו עוגות אל אדירות בשמים,    וזרק את צוחתו צוחת־פרא ארצה,    מי יבין לו, מי ידע למה קוראת צפור:    הקול אנחה זרוקה באה או זה שירו,    ערירי לאפס לבב קולט וללא בת־קול.    בודדה גם צוחתו… בערבה תמות…        באותה פנת־ארץ, אשר בה נולדתי,  יש נע ונד מאז מעולם, נודד נצחי;  אין שדה, אשר בו לא עבר, שביל ודרך,    אשר לא פגע בם, אשר לא הפסיק אותם,    ומכנף־ארץ ועד כנף־ארץ יטוש יחלף.    הידעתם מי הוא ומה שמו? – הלא הרוח!    עננים יש ינהג כבדים כעפרת,    ויש ישתולל במרחביה, טס, מפרכס;    יש ירדף עבי־אבק להחשיך צהרים,    ויש יתהולל בתוך אוצרות שלג, קרח,    ואין לו מעצור, ואין מי עומד בפניו.    ואולם כהפנותו פניו נגבה… נגבה,    ברצותו לבוא עד הים הדרומי,    נצבים לו לשטן, גדרו דרכו פתאם    הסלעים וההרים אשר מימות־עולם.       וכתבנית אותה פנה, אשר בה נולדתי,    התפרשו תולדות חיי, נגלה גם מזלי,    טויתי את חלומי כצלמה וכדמותה:    בנפש חפשית, חפה מכל סדק וקרע,    ובלבב שלם בכל נימיו בניב־הרמוניה    הייתי תועה גלמוד בעדת בני־עמי,    עמוסי ברכת “קברים גדולים” וקללתם.    ושירי נכרי, שירי זר ללב אמתי,    ערירי כי הופיע וערירי ילך,    באפס לבב קולט אותו וללא־בת־קול,    כאותה צוחת נשר בודד, צוחת־פרא.    וכאותה רוח, אשר תדד לעולמים,    נדדתי מים ועד ים כל ימי־חיי.    ויהי ברצותי לבוא עד הים הדרומי,    ויגדרו דרכי הרים… ואיפה אבנה קני?        עוד מרחב ועוד דרכים! איה מקלי – אלך…       סוינמינדה       "
5494,עומר כיאם,207,1,1,1,1,0,0,עומר כיאם,"   	 	 	    משירי  הפרסי על פי תרגומו של פיצג’רלד     גליון שירים, אילן מצל בגיא,  פת לחם זך, נאד יין קל וחי,  ואת, וקול שירך, ומסביב  מדבר – מדבר – זה גן-עדני, זה די!  *  אחד שואף להוד עולם הזה,  שני חזון שמים יחזה:  לי הב מן המוכן: את הרחוק –  אף אם אשמע בת-קול מרום – אבזה!  *  מי שפזר כמים זהבו,  מי שאצר מטמון במחבוא:  כזה גם זה – אפרם עפר, לא פז,  ולכרותו מקבר מי יבוא?  *  אל בית מלון רעוע זה – “תבל”,  פונדק שדלתותיו הן יום וליל,  סולטן אחרי סולטן ברב הדר  בא, גר יומו, וירד לו בצל.  *  מלאי כוסך – הכוס תשכיח כל –  מה שנפל ומה שעוד יפול.  “מחר”? – אולי מחר אני אצל  בק""ן יובל שנים, שהן “אתמל”.  *  לא רבים, זו קדם אהבנום,  מרגליות אל-דפי, פז אל-מום,  שתו כוסם, דור-דור בבוא התור,  וזחלו אחד אחד לנום.  *  ואנו, החגים בזיו כרמי  אשר היה כרמם לפני יומי –  תחת מרבד הטיט נרד גם אנו  ונהי מרבד גם אנו – אך למי?  *  הא, מה שעוד נותר, את זה נחטף,  את זה נבלע, בטרם בוא חלוף:  כי שם – עפר – עפר – ובגבולו  אין כוס, אין שיר, אין שר, וגם – אין סוף.  *  מה אנו? צל – משחק הצלמנע  בידי כשף מניע: לבנה –  פנס קסמו, ליל-נצח – בימתו  ומזמתו – נסתרת וטמונה…  *  מה אנו פה? משחק הנרדשיר,  בבות אין-און בידי שחקן טמיר:  הוא מנידן על לוח ליל ויום –  מדריך – מתעה – מדיח – ומסיר.  *  מה אנו? כדורים שנזרקו;  אין “הן” או “לאו”: כשהכו יכו.  הוא שירה אותם אל ההפקר,  הוא בן דרכם – הוא בן הכל – תיק""ו!  *  תרשם היד בכתל את החק  ותעלם: אין צער, צם וצחוק,  אין תפלות, אין מחשבות-ערמה  שייף כחן אף הגה בו למחוק.  *  רקיע – סיר הפוך וריק בתוך,  אשר תחתיו נדונו להבוך –  אל-נתפלל לו: מת, הוא סב אין-און –  נד אין-אונים כמוני וכמוך.  *  אדם אחרון עם הראשון נברא,  ומני-אז יבול אחרון נזרע;  וגזר יום דין אחרון – יום דין אחרון! –  נכתב מעוד ראשית היצירה.  *  שגעון יום זה וחבל יום מחר –  כלם בני אתמל, ניני עבר.  נשת! לא נדע מאן ולמה באנו  ואן נלך מפה – נשת, אין-דבר!  *  והוא ששם פחים לאין-פלט  בדרך, בה השלכתי לשוטט;  הוא שסבני רשע טרם באתי,  ולו אמעד – יאר אותי על חטא;  *  הוא, אל יוצר צלמו מטיט שפל,  בורא נחש עם עדן יחד – – אל,  על חטא אשר חטאתי לפניך  מחל-נא לי – ומחילתי קבל!          "
5963,יהודה קרני,332,1,3,4,1,0,1,יהודה קרני,"   	 	 	     עם כל מטלטלי, וגם שירי בתיק,  נסעתי השבוע כשלשים, בערך, מטר  סוס אחד וסבלים שלשה מסאלוניק  עקרוני מ“יבנה” ל“קרל נטר”.    כמו בקיר מסמר ישן, מחלד  הייתי בחדרי ארבע שנים תקוע;  היה לבי בטוח, כי סדר עולמי – מחלט  ולא יזוז ולא ינוע.    ידעתי בדיוק, כי כך וכך צעדים  מחדרי ל“הס” או למערכת;  וכמה כל גברת – צלוחיות של מי נרדים  מדירתה כל יום ברחוב שופכת.    ידעתי בדיוק, כמה לכל שכן טלאים  על כל סדין וכר וכסת;  ועוד הרבה פלאי־פלאים  ספר לי כל חלון, גזוזטרא, מרפסת.    וחל פתאום שנוי כל־כך כביר  בכל חיי ובכל הסדר.  עברתי לדירה אחרת; וכפרש וכאביר  אכרח לשאת עיני לכל חלון חדש, מעקה וחדר.    לפי שעה בסדור חדרי אני טרוד,  הוא נפלא, אך יש עליו תרעמת;  בו גרים ששה זבובים, שכל אחד לעצמו צרוד,  אולם ששתם ביחד מזמזמים שיר חמד.    אך אל דאגה, כי אם ירצה השם  בקרוב שאלת זבובי אפתר בפתר;  לפי שעה כדאי, שיכתב וירשם;  ה“שיר של יום” הגר מ“יבנה” ל“קרל נטר”.     הארץ, 13.5.1932       "
5215,דוד פוגל,206,1,3,4,1,0,0,דוד פוגל,"   	 	 	     ילדותנו מסכה בלבב  יגון עמק וערב –  מה הרחיקה מנו!      נגון גמרא,  כבד חלומות ועריגה,  עוד יעלה פעמים  בלי משים על שפתנו.      תוך רוח דואבה  אנו צופים לאחור,  אל לבנו הנבער, התמים,  וכמעט נכירנו.      אנו תועים בחיים  ובוכים,  כפינו הריקות  נפרש חרדים  אל כל עובר. –        "
2807,שלמה אבן גבירול,40,1,1,1,1,0,0,שלמה אבן גבירול,"   	 	 	    אחי תבל / ר'      אחי תבל, שאל תבל, / שאל מה אחרית עמה,    אשר תאכל ילדיה ­ / והם לא לחמו לחמה.    הכי תבל קראוה ‑ / למען היא והם כשמה,    ולו חכמו בני תבל / אזי יעצו להשמה.    ואיש ידע אשר אדע ‑ / לבבו קץ היות עמה,    ותבל בחלה נפשי ‑ / ונפשי בחלה מומה.    ומדת לילה אחת / והנני בעת תמה.    ואיך אישן – ולבי ער / ועיני מאסה נומה?    אמת, עלי להוסר / ונפשי עוד להחכימה,    למען היא אשר תחיה / אמת, אחר כלות גשמה,    להסתופף בצל אורה, / להתענג בטוב טעמה,    וגם תבין נתיבי אור / ותדע מחרת יומה,    בעת תעזב גויתה / ותשוב אל אשר שמה,    ותעל – כאשר עלה / ידידנו אלי רומה!    אשר היה פאר ארצו / וספירה ויהלמה,    ואבירה וכבירה / ואלקומה וזמזמה,    והאשכול אשר נעם / מאד מאשכלות כרמה.    ולמה שכלה אותו / אדמה? שכלה אמה!    קברנוהו – ואור קדר / והשמש בעת חמה,    ולולי כי נשאוהו ‑ / נשאתהו עלי שכמה!    אנחנו שכני תבל, / אשר נפלו בתוך חרמה,    ואמנם כי צלמינו / מפתחים בחתמה.    ולמה נדאגה מות / ומזכרו מאד נתמה!    ואיך יבכה אנוש נפשו ‑ / והוא כפרה ופדיומה!    ומדוע נתעב כוס ‑ / ועלינו שתות דמה?        "
170,יהודה ליב גורדון,2,1,3,3,1,0,0,יהודה ליב גורדון,"   	 	 	     אשה עבריה מי ידע חייך?    בחשך באת ובחשך תלכי;    עצבך ומשושך, שברך מאוייך    יולדו קרבך, יתמו תוככי.    הארץ ומלאה, כל טוב ונחת    לבנות עם אחר לסגלה נתנה.    אך חיי העברית עבדות נצחת,    מחנותה לא תצא אנה ואנה;    תהרי, תלדי, תיניקי, תגמולי,    תאפי ותבשלי ובלא עת תבולי.        ומה כי חננת לב רגש ויפי,    כי חלק האל לך כשרון ודעת?    הן תורה לך תפלה, יפי לך דפי,    כל כשרון לך חסרון, דעת מגרעת,    קולך ערוה ושער ראשך מפלצת;    ומה את כלך? חמת דם ופרש!    זוהמת הנחש מאז בך רובצת    וכמו דוה עמך יזרך ויגרש    מבית הספר, מהיכל אלוה    ומבתי משוש לשאת רק נה.        טוב לך כי לא תדעי שפת אבותיך,    כי בית אלהיך בפניך נעלו.    כי עתה לא תשמעי ברכת מנאציך    “שלא עשם אשה” יום יום יתפללו.    כעכו""ם וכעבד את למו נחשבת,    כתרנגלת לגדל אפרוחים עומדת.    למה, עגלה דשה, פרה חולבת,    למה לך אפוא היות מלמדת?    למה על חנוכך יעמלו חנם –    וההולך בעצתך יורש גיהנם?        המעט כי פרי-בטן מנע אלוה,    כי לקח בנער ממך הבעל,    כי מבחר ימיך אסירת נה    עוד תשמרי היבם לחלוץ לו נעל.    על אביך בכית יותר מאחיך    ובעזבונו רק הם בלתך נחלו.    אך לא רק טוב ארץ גזלו מידיך,    גם טל השמים לך לא אצלו;    להם, צרי עין, רמ""ח מצות מנו    ולך העלובה רק שלש נתנו.        מה אמלה לבתך, אשה עבריה!    תתאוי לדעת, לחיים ואין. –    צמח אדני אובד במקום ציה,    גם שמש לא ידע, לא ראה לעין!    קרקע עולם את פרי תנובה מזרעת,    אך נירך לא ינירו, תגדלי פרע;    עוד לא היית לנפש משכלת יודעת    וכבר היית לאיש ותחיי זרע,    ובטרם למדת היות בת להוריך    נשאת ותהיי – אם לילדיך.        נשאת – הידעת האיש לו תנשאי?    האהבתו? הראיתו עין בעין?    האהבת? – אמללה, הטרם תדעי    כי אהבה בלבב בת ישראל אין?    ארבעים יום טרם אמה חבלתה    הכין לה אלופה המזוג זווגים,    ומה-ימריצה אם תראנו עתה?    מה-תתן, מה-תוסיף אהבת תענוגים?    אהבה מן הן לא ידעו אמותינו –    הכזונה נעשה את אחותנו?        הביאי ראשך בצעיף, פניך הליטי,    וקוצותיך אל תחת התער;    אל העומד על ידך מה-זה תביטי?    אם גבן או דק הוא, זקן או נער?    אחת היא לך! הן לא את הבוחרת,    הוריך יבחרו, הם בך ימשלו,    כחפץ נמכר מרשות לרשות את עוברת.    הארמים הם כי פי נערה ישאלו?    יד אביך מושלת בך בבתוליך,    ובצאתך מביתו – בעלך עליך.        בעלך – גם הוא לא גדל בנער,    לא נטע כרם, לא בנה לו בית;    ככלות שנות ארחתו, באבוד המהר,    וכהשתרג עליו שתילי הזית,    אז יחל לבקש חית יד ופרנסה    כאיש אבד עצות, חסר לב ותבונה.    ובראותו כי אין כל, כי כל תקוה נסה,    ינוס באשר ינוס, יעזבך עגונה…    אלה תולדות כל אשה עבריה –    אלה תולדות בת-שוע היפה-פיה.       ב   מי אשר לא ראה בת חפר בת-שוע    לא ראה מימיו אשת יפת תאר,    לא ראה בהדרה, מבלי צעצע,    מבלי מעשה חרש, הבריאה לטהר.    אבנים שלמות צלע זאת נבנתה,    לא חלו בה אומנים בעלי חרשת;    תחת ידם תמתה לא נשחתה    ויגיע כפם לא אכל הבשת.    על כן כל מדות בנות ציון המצינות    כללו נפש בת-שוע היפה בבנות.        טהרה ופרישות וחריצות ידים,    תר אדם המעלה עם שפלות רוח,    שכם נטוי לסבול, ארך אפים,    על כל כבוד חוט חן וחסד מתוח.    אלו לצניעות נתן דם ועצמות    ובשר ועור קרם מלמעלה עליה    לשבת בדמות אדם עלי אדמות –    היה לה תאר בת-שוע ופניה;    כי לא כברוא כל אדם אשה זאת נבראה,    בבריאת נשיקה מידי יוצרה יצאה.        קרן אור לקח מנגה לו סביב,    אגל טל ארות ורסיס דק שמים,    ושחק צדיק תמים וריח האביב,    וישם בצלמו ממרט שבעתים,    ונשמה זכה הוציא מן האוצר,    עוד לא ידעה תבל וממתקיה,    וברגע רצון נפחה באף הנוצר    ותהי לנפש חיה – וישקה,    ובנשיקה זאת אשת חן נבראה    ובשם בת-שוע באדם נקראה.        בנשיקה נולדה, בנשיקה גדלה.    אומנים ומניקות ערשה לא הקיפו,    אך נפשה בסתר לרקום לא חדלה    ובקרים ורגעים יפיה הוסיפו.    כן בצחיח סלע הגפן תך שרש,    השולחת ארבות שמים בדיה;    הזאבה היניקה רומול וכרש    השביעה גם אותה חלב שדיה,    כי למד לבריאה אביה אלוה    היות אומנת טובה מאין כמוה.        עתרת הגפן, קומת התמר,    אלה העינים ללאות התכלת,    ולחיי הרקמה – תולע וצמר,    זאת אש המסים בשלג נוזלת,    זה מגדל השן – לו צואר יקראו,    גבעת ברכה זאת מתחבאת מעין,    הליכות אלהים ברוח נשאו,    ויפי קול בהדר נוזל כיין –    מי הוא היוצר חכם הידים    המחולל כל אלה על האבנים?        אשת חן זאת נצבת לקראתנו    בקומתה ובצביונה, בעצמה ובשרה!    כל נוסיף נביט לא תשבע עיננו    את נעם פניה, את מכלול הדרה.    שלש ועשרים פעמים חדש החרף    תקופתו שנה שנה על פניה    ומאום לא נשא, לא אחז כל טרף.    כי בעלת בעל היא לא עוד בבתוליה    יש לנו רק עדות נאמנת אחת –    הפאה הנכרית על הפדחת.        חפר אביה נשוא פנים וקצין    במקום מושבו, היא העיר אילון;    רוכבי הרכש יחזיק שם, תא הרצין,    גם שלחן ערוך לנוסעים ומלון.    ובתו היחידה בביתו העקרת,    כי אמה מתה עליה בנעוריה,    וסגנים הנוסעים דרך זאת הקרת    כלם פה אחד יעידו עליה    כי אין בארץ אשת יפת תאר    כיהודיה בת מחזיק בית הדואר.        יענו בה גבעלי שושנים אלה    אם לא, לו למדוה, נגן היטיבה;    רגל אילה זאת אם לא עשתה פלא    לו אותה ממחול לא אחור השיבה.    בית-ספר לא באה, דקדוק לא למדה    ובלשון עם ועם צחות דוברת,    וכצרך השעה וככל חקות “המדה”    אורגת, רוקמת, טוה, תופרת.    שמעו קולה הערב עת תזמר חרש    ותישן בערב את בתה בערש.        וביום השבת בעלותה בית-הכנסת,    הביטו וראו בה מה-תיף בהדרה;    על שלמת משי סדין שש לובשת,    עיר זהב ופנינים על חלקת צוארה;    הצניף הטהור כנזר על ראשה,    כמלכה קוממיות בין רעותיה צועדת.    גם הפרוש, עץ היבש, יתגנב לראותה    – כי גם לו בסתר נפש חומדת –    ושכינת האל מתענגת עליה    עת קומתה הזקופה דוחקת רגליה.       ג   אך כל זה היה זה רבות בשנים;    עתה בקומה זקופה זאת תלוים רחים:    טרדות פרנסה, צער גדול בנים,    כי חנות לבת-שוע וילדים שנים.    וכמו על משטרו נצב איש-חיל    יום-יום בחנותה בת-שוע יושבת,    ומאז הבקר עד נכון הליל    מודדת, שוקלת, מונה, חושבת,    גם ביתה צופיה ותגדל בניה,    כי גם אם הנה – גם אב לילדיה.        אב לילדיה – ואביהם איהו?    אולי בדמי ימיו המות כרתו?    או רוכל המחזיר בעירות הנהו?    או יושב אהל הוא ועוסק בתורתו?    או אולי חסר-לב שב בית אביהו    ולאשה כזאת נתן ספר-כריתות?    בית אביו לא ראהו, שאול יאמר: “לא-בי הוא!”    ובית-המדרש: “עזבני לצמיתות”,    גם בשוק אל תבקשו, לא תמצאהו שם –    הוא יתע לבלי-אכל במדינות הים.        בחמש עשרה שנה לחיי בת-שוע    מצא לה אביה חתן כלבבו.    הם פנים לא התראו, – למה זה ומדוע?    ינשאו, יחיו יחדו, וסוף האהבה לבוא.    הראה אברהם פני שרה אמנו    עד הקריב לבוא אל נחל מצרים?    כן חיו אבותינו, כן יחיו בנינו,    כי שדכננו היושבי בשמים;    אף בת-שוע לא תמרה פי אביה    אם כי לשנות מאון היא כבר הגיעה.        כל הולכי דרך את עבדון ידעו,    מחזיק בית-המשקים בכפר פרעתון;    גם נער כשחיף עץ בלי ספק שם ראו,    הוא הלל בנו היחיד – הוא החתן.    לו עיני עגל, לו פאות כזנבות,    לו פנים כפני גרוגרת רבי צדוק,    אך “עלוי” הוא, בקי בשלש בבות    ובחריפותו ידוש הרים וידק;    ובהעשותו בר-מצוה באלה הימים    דרש בסוגית “הדביק שני רחמים”…        את הדרשה הזאת, כל הכפר החרידה,    שמע חפר ותדבק נפשו בדורש    ויאמר: אך זה חתן לבתי היחידה,    אך זה קדיש לי, זה בן לי ויורש!    ויהיו התנאים: כי עוד לשנתים    ילך החתן לישיבת ולזון,    נדה יתן חפר זקוקים מאתים    ושלש שנים על שלחנו מזון,    ובשוב הלל מולזון יהי יום הלולא    בחצי החדש שמזלו בתולה.        כל בנות אילון בבת-שוע קנאו:    “המאשרת! במה זכתה לזאת הגדלה?”    וחיים של עשר וכבוד לה נבאו.    ובת-שוע – מי ידע סתרי לב בתולה?!    כתולע האדימה יום בוא הבשרה    ותדם – ומלה איננה דוברת;    ושתיקה כהודאה אם כלל הוא בתורה    בלי ספק שמחה בחלקה היא ומאשרת,    ומי יאמין לדברי הנשים הטפלות    האומרות כי בת-שוע בוכה בלילות?        בוכה – למה תבך? עד כה היתה גולם,    עתה יעשנה כלי איש דגול מרבבה:    איש – אם אינו יודע לשאול בהויות העולם    עוקר הרים הוא בהויות דאביי ורבא;    אם אומנות ולשון אינו יודע    יודע הוא כי אשה נקנית בשלש דרכים;    אם מימיו לא ראה צורת מטבע    אלף דף גמרא לו בקופסא מונחים    מתבלים במהרש“א וב”פני-יהושע"", –    האין די לך בזה, מודעתנו בת-שוע?!        ובשבע עשרה שנה לחיי בת-שוע    השיאה אביה לבחיר לבבו,    ותהי החתנה ביום הקבוע    בערב שבת קדש פרשת “כי-תבוא”.    אהה יום תוכחה! מזלך גרים    כי לא נתקימה נבואת רעיות בת חפר,    כי במקום חיי אשר היו חייה מרים,    כי רבצה בה האלה הכתובה בספר,    כי בעלה העלוב נשא אשה טרם    יכין לשבתו בית ומאכלו כרם.        את הלל בן עבדון זה מפרעתון    הבהילו ביום החפה מבית-הכנסת,    ויפתח החזן את פי האתון    ותען אחריו: הרי את מקדשת…    ובכלות הרב את שבע הברכות    נערו המשררים כגורי אריות,    ומכל פנה המטירו השפחות    על ראש חתן וכלה כשות וקליות,    וכלי-הזמר הרעימו בקולי-קולות    והנשים מחאו כף ותצאנה במחלות.        ומה האנחה גוף אדם שוברת    תרצע אזננו משאון המצלתים?    ""אין קול אנחה, כי קול פך החרס    המנפץ לזכר חרבן ירושלים"".    חרבן העיר אלפי שנה נזכרה    ולחרבן האמה נקשיח לבנו,    ובקול כלי החרס ביום החפה נשברה    לא נשמע נאקת בנינו אחרינו:    ""הה, הפח נשבר ואנחנו נלכדנו,    ובנבכי ים מאין מעמד הורדנו!""        כקריעת ים סוף הזווגים קשים!    בן ובת ישראל – אלה חייהם:    מסביבם מדבר עקרבים ונחשים,    בעקבם האויב, ים זועף לפניהם, –    “דבר ויסעו!” יאמרו שלוי עולם,    והם קופצים הימה באמונה אמן;    ראשית דרכם צלחה: מימינם ושמאלם    היו נוזלים לצורים זבי דבש ושמן,    בן לילה ישובו המים הזדונים…    ובעמק החרוץ המנים-המנים!       ד   ובת-שוע ובעלה ישבו שלש שנים    ויאכלו דגן שמים על שלחן רב חפר;    היא הרתה וילדה והיניקה בנים,    הוא התפלל ולמד וקרא בספר.    ברביעית פסק המן, ואוכליו הביטו    מסביבם ויהיו לנציבי אבן;    מה-יאכלו הם? מה לילדימו יושיטו?    איך יבנו ביתם מבלי לבנים ותבן?    כי מיטב שנותם חלפו ומאומה לא עשו    בלתי אם הנפשות אשר רכשו.        גם רב חפר ראה בימים האלה    את היד הגדולה המשפלת רמים,    ומי זה האמין כי יעשה פלא    גם בדור לא-אמון זה כשנות עולמים?    רכב אש וסוסי אש עפים בקול פחדים,    מימות אליהו לא נשמע כמהו,    נשאים בסערה דרך הקדים;    על ידם ברוח נטוי קו תהו –    הקו יוליך הקול, יריץ מכתבים,    וברכב אש יעברו עוברים ושבים.        ארחות איד אלה הקיפו הפלך    אם כי עד אילון טרם ינטו;    וכבר חדלו הרכש, רצי המלך,    הנוסעים בסוסים יום-יום ימעטו,    יום-יום ידל חפר, ירזה צרור כספו,    הארות חרבות, הסוסים נמכרו,    תם כסף הנוסעים ושכר המספוא    רק סוסים ארבעה בארוה נשארו,    הם יתנו לעת זקנה לו לחם לחץ,    גם אותו עם ילדיו על-כרחו יחץ.        אז יחל הלל לשחר לטרף…    אך שוא יגזור על ימין, יחתף על שמאל,    בכל ההצלחה תפן לו ערף,    כי לא נאכל היום אם לא נכין מתמול.    ומה-יעשה תלמיד חכם שאין בו דעה?    להיות גובה המס לא ידע לשון המדינה,    לשוחט – רך לב הוא, למלמד – חלוש ראה,    לסוחר – אין לו כסף, לחזן – קול נגינה;    עוד יש פרנסת שמשים, שדכנים,    אך על אחת מהנה שבעה בטלנים.        ובין כה יום ירדף יום, ירח ישיג ירח,    הלחיים והקבה חלקם ידרשו;    הכסף המזמן נמס כקרח,    גם מתנות-הדרשה באו בית הנשה.    מה-אחריתנו, הלל!? – תשאל בת-שוע –    התשכח כי הנך בעל אשה ובנים?    – ""למדינות הים אנסה לנוע:    שם, יאמרו הבריות, הכסף כאבנים,    אולי יקרה אליהו לקראתי    ויגל עיני לראות מקור פרנסתי"".        הוי הלל, מה-תפעל, בת-שוע, מה-תחילין?    מעל הטלית העטרה הסרתם    ובתי-הכסף מכיס התפלין,    ובכסף נמאס לצורף מכרתם!    כסף קדשים זה אחרית קניניו    לקח הלל לבלי ינצל את ביתו    וילך אל ארץ מפני אשתו ובניו;    ובת-שוע מכרה תכשיטיה בצאתו,    ותפתח לה חנות ובית-מרכלת    למכור פל ועדשים, גרש וסלת.        בחנותה זאת על משמרתה עומדת    יום-יום בת-שוע מבקר עד ליל,    תמד גם תשקול גם ביתה פוקדת,    גם בניה תגדל, אשת-החיל.    שורו נא הילד בן חמש שנים    בבקר בבקר הולך החדר,    רחץ למשעי ולחם לו לבש שנים,    גם פתו אתו וספריו בסדר –    הכרת פניו תען בסקירה אחת    כי עין אם רחמניה עליו משגחת.        ואחותו הילדה ביתה נשארה    פניה משנה קלסתר פני אחיה,    אמה תלבישנה ותסרק שערה    ובשחוק נחת שומרת את פיה,    כי ידיה הקטנות כפותין על לבה,    עיניה באמה ובשלמתה החדשה,    הקטנה בקול יונים קוראת בחבה:    ""תורה צוה לנו משה – מורשה…    אשמע מוסר אב, תורת אם אקשיבה,    ובעיני אל ואדם דרכי איטיבה"".        מוסר אב תשמעי, – הוי יתומה חיה!    אביך תעה בארצות מבקש את אליהו,    מי ידע מקומו? לא תשורנו עין איה,    אתכם שכח – גם קול מליו נחבאו.    בשנה הראשונה עוד הריץ לפעמים    אגרות אהבה ומכתבים נמלצים,    עתה חדלו אמריו זה רבים ימים;    לשוא תצפה בת-שוע דרך בית הרצים:    ""שומר מה-מלילה, שומר מה-מליל,    מתי יבוא מכתב ובשרה מהלל!?""        בין כה יום ירדף יום, ירח ישיג ירח,    וכבר פעמים החליפה האדמה    בגדי קיץ וסתיו, דשא וקרח,    ועניה הסערה עוד לא נחמה,    עוד עיניה כלות, לבה נגוע;    וכבר קרא לה שם חדש בשער,    כי לא עוד בשמה תקרא “בת-שוע”,    “העגונה” יקראו לה זקן ונער,    ותחת היותה סמל הקנאה בעלומיה    היתה למנוד ראש עתה בין רעותיה.        ומרדפי אמרים יפיחו קרת    ושמועה על שמועה יוליך העוף;    זה יאמר: נשא הלל אשה אחרת,    וזה: טבע במים שאין להם סוף;    זה: עשה עשר וילך אי כתים,    וזה: המיר דתו, נמכר לעקר.    ובישראל אין אז כתבי-העתים    לדרש אחרי הבעלים, להכחיש שמועות שקר    לא נשאר לנשים עזובות אמללות    רק מחלת-לב נצחת ועינים כלות.        גם אח יש לצרה – רע לשעיר!    חפר מת פתאם. עת אזניו שמעו    כי תעבר גם דרך אילון העיר    מסלת-הברזל, השבץ אחזהו.    עתה בת-שוע על דרך חייה    גלמודה עומדת, אין בא לישועתה;    עוד תתחזק אל עין ראים, תעמיד פניה,    אף כי בלילות תמסה ערשה בדמעתה;    ובכן – מהרי, הישועה, מאשר תבאי,    פן ידקנה עניה וישימנה כראי.        אך דמעת עשוקים לא מים מגרים,    באוצר תנתן כמרגלית טובה;    אנקת אביונים לא שריקות עדרים –    יש אזן שומעת וישועה קרובה.    אם רע לב אדם, סכלות מתי שוא,    ימלאו פני תבל מטה וצעקה, –    עין אל לברואיו ורחמיו על כל מעשיו,    הוא יעשה לעשוקים משפט וצדקה;    התאוששי, בת-שוע, קוי, נפש זכה,    גם לך הקדים אל חנון הרפואה למכה.       ה   הסתו עבר וימי האביב באו,    שלמתה בחרף האדמה פשטה;    אכר ויוגב למלאכתם יצאו,    כל נחלי הבתות יהימו עתה.    גם אילון הקיצה לחיים חדשים:    המלאכה החלה. מכל צד כנשרים    יבאו אליה סוללים, חרשים,    סופרים גם חופרים ובוני הגשרים,    ופאבי המפקח על בנין המסלה    לשכור פועלים למלאכה בא בתחלה.        ופאבי איש יהודי (פיביש שמו לפנים),    משכיל בכל דרכיו, לבו לב מתנה,    אלמן הולך בגפו (אשתו מתה לא-בנים)    וימי חייו שלשים ושתים שנה.    באמונת רוח ובלשון למודים    הפיק מאת כל יודעיו רצון וידידות;    ואדניו (איש נוצרי, לא מזרע היהודים    על כן יתן ליהודים עבודה ופקדות)    ראה רחב דעתו, נפשו נפש ברכה,    ויתנהו ראש על עושי המלאכה.        בית החומה נכח חנות בת-שוע    בנוי לתלפיות מכל בתי העיר,    שם שם רבי פאבי לו משכן קבוע    שם לשכת הסופרים, עליה יעיר.    אל שלחן המכתב השחר ימצאנו    ולדורשיו ימצא עד עשר שעות.    מאז עד הצהרים במעונו איננו,    כי ישוט בעיר בגנזכים ובערכאות,    אחר יצא השדה לראות במלאכה,    ובערב ינוח – יום יום יעשה ככה.        ובנחה לא יבלה עתו בהבל,    כי יהגה בספרים, יכתוב ויחבר,    יקרא כתבי-העת, יפרט על נבל,    או במושב חכמי לב נגידים ידבר;    או בגנת הביתן יצא לשוח,    או כי יחליץ בת-עינו בשפופרת,    יעמד על יד החלון הפתוח,    ישגיח אל העוברים ברחוב הקרת,    ובקמטי מצח איש ובנטפי זעת אפיו    יקרא כעס ענינו, יראה ריב שרעפיו.        וירא אשת יפת-מראה רכה בשנים    נכח פתח ביתו בחנות יושבת;    וירא כי בבוא איש לקנות תצהיל לו פנים    ובצאתו יקבצו פארור, יתנו עצבת.    ויראה יושבת שמאלה תחת    ראשה וימינה טפחה עולליה,    וברחמים גדולים אליהם משגחת    ודמעות נגרות מריסי עיניה;    וישאל: “מי זאת האשה ההגונה?”    ויענוהו: “”היא בת-שוע העגונה!""        רבים למרום מכשלים ופגעים    הנכונים לבחיר-היצורים בארץ;    מי ישא ראש משלחת מלאכי רעים,    יפרצוהו כל ימיו פרץ על פרץ?    כל נגע, כל מחלה, קלון וקצפה,    מסכנות וחסר, נקיון שנים,    קנאה ושנאה, פלצות, זלעפה,    לב רגז, מר נפש, כליון עינים,    ולאשה עבריה עוד נגע אחד:    “העגון” – הכל יכיל וכוללם יחד.        אל שמע שם זה אחזה פאבי חלחלה    ויכמרו רחמיו לחמלה אליה,    כי שער בנפשו נפש האמללה    ויאמר לראותה לדעת חייה.    על כן בא בחנותה למקנה ולקנין,    וכדברו עמה שסע אותה בדברים    וישיאה בצדיה מענין לענין,    והיא ענתהו נכחות בפי ישרים,    וממתק אמריה מעצת נפש    הבין כי אבן חן לפניו מגוללה ברפש,        בלילה ההוא שנת פאבי נדדה    ויתהפך מצד אל צד על משכבו,    כי תמונת העגונה נגדו עמדה    ותגרש שנה מעיניו, מנוחה מלבבו.    גם שנת בת-שוע נגזלה הפעם!    בפעם הראשונה בימי מרודיה    דבר אתה טובות איש תם בעל-טעם    ובלב דואג שאל על אודותיה.    הנפשות הטהורות עוד לא ידעו מאומה    מה-יגזל בלילות מעינם תנומה.        ויוסף פאבי לבוא לעתים מזמנות    בחנות בת-שוע בראות כי איש אין;    יבוא לקנות מרקחים ומגדנות    ויקנה לבה בחכו הטוב מיין.    ותספר לו בת-שוע בהתגלות לבה    את רע מעמדה זה כשנתים,    כי בעלה אשר נשאה בעודה באבה    עזבה בחסר כל וילדיה השנים.    ותוסף לאמר כי על דעת הקהל    נמצא אישה כעת בעיר ליוורפאל.        ולפאבי מודע בליוורפאל ושמו “ששון”    המשלח חשקי ברזל למסלתו,    ויבקשהו לבקש את הלל מפרעתון    וכתם ירח קבל פאבי את תשובתו,    כי נמצא הלל בן עבדון מפרעתון    בליוורפאל רוכל המחזיר בעירות,    והנו יורד באניה “נחש עקלתון”    ההולכת בעוד חדש לאיי עצרות,    ולאשתו ספר-כריתות לשלוח יאות    אם תשקול על ידו כסף חמש מאות.        את כל זה לבת-שוע פאבי לא מלל    ועוד ביום ההוא נתן צו אל מכרו    לשקול את הכסף המתכן על יד הלל    ולתפשו בכף לבלי-יחל דברו.    וכתם ירח קבל פאבי מליוורפאל    ידיעה נצחת על פי “הטליגרף”    כי עשה מכרו כל אשר שאל,    ובו ביום כתב הלל בבית הרב    גט-פטורין לאשתו כדין וכהלכה    וימסרהו בידי השליח להולכה.        עתה בא פאבי אל בת-שוע שמח    ויבשרה כי קרוב יום גאלתה,    ומשוש לב “העגונה” מי זה ישוחח!    אך מי ישער תקף אשרה ושמחתה    בכרע פאבי פתאם לפניה ברך    ובקול יונים יוצא מעמקי הנפש    התחנן לה: ""בת-שוע יקרת הערך,    היי נא לי לאשה בצאתך לחפש!    כל ימיך ריש ומרורים תשבעי    ובחיקי כראוי לך אשרך תמצאי"".        הרמו מזה, נשים מטילות ארס,    בנות “צאינה וראינה”, בנות “קרבן מנחה”,    הבדלו שערי שמים, מרגלי חרש,    מהדורי מלי ומלחכי פינכא!    שפת הנשמות, לשון האהבה, לא תדעו,    פן תמלאו חצות אילון רכיל ודבה,    עת אחרי הדלת והמזוזה תשמעו    את בת-שוע עונה לפאבי בחבה:    ""המנצח בקרב ישא שביהו –    אמתך אני, פאבי!"" – ותשקהו.        עוד שבעים ארבעה, כי כן ילך    ההולך מליוורפאל עד אילון,    שנים באניה ושנים בדרך המלך,    אם לא ימצא על דרכו שטן וכשלון;    את הימים האלה בכליון עינים    ספרו הנאהבים כימי העמר.    בין כה תארו למו עתידות החיים,    ובת-שוע שבה ותפרח כתמר,    וכחכי עם עולם לביאת משיח    כן חכו שניהם ליום בוא השליח.        ופאבי החליט בגמרו את המלאכה    להחל מאליו לבנות במסלות    ולהעתיק אהלו אל עיר הממלכה    ולכונן שם ביתו במערכי תהלות.    כל זה הודה לה ובחבו לא טמן,    אף היא היתה מתכונת לגמור את דעתו    לתת ילדיה על יד פדגוג אמן    ולהכון לעקרת הבית בשעתו,    ולמלאת חסרון גדולה בית חפר    ללמוד נגן וכתוב, לשון וספר.        בין כה נמצא כתוב בכתבי-העתים    כי אנית הסוחרים “נחש עקלתון”    נשברה אל הסלע על חוף אי כתים    וכל קהלה אבד בים ביום האסון.    שמעה בת-שוע ותרד בדמעות    על אישה האמלל כי קמט פתע,    ובלב נמס הודתה לאל המושעות,    על החישו בעתה לה פדות וישע,    כי לולא שלח את פאבי לקראתה    כי עתה היתה צרורה עד בוא חליפתה.        וביום ערב שבת פרשת כי-תבוא    (הה, יום מוכן לפרענות!) אחר הצהרים    בא השליח ויבא מכתבו –    אך הרב דמתא כבר יצא המים;    על כן קבע יום הראשון בשבוע    למסירת הגט. בין כה המה הקרת    לשמועה הבאה כי העגונה בת-שוע    קבלה גט-פטורין ולכל אדם מתרת.    ומשוש לב בת-שוע ופאבי עתה –    שער בנפשך, קוראי, אם בעל נפש אתה.        אך מה-תקות אנוש, מה התוחלת,    אם סביב יבעתהו נחלי בליעל!    התדע הרמה בדשא זוחלת    אי מזה עליה המפיץ יעל?    אם עין אל לברואיו ורחמיו על כל מעשיו    ובחכמה יסד ארץ ובצדקה,    אהה, רע לב אדם, סכלות מתי-שוא    ישחיתו רחמיו וימלאוה צעקה.    אוי אוי לך, בת-שוע, גם לך, נפש זכה,    הקדימו רופאי אלל לרפואה המכה.       ו   לפנים בישראל בהיות התורה אור,    לא קרדם לחפר בו, לא חטר גאוה,    היו הגאונים מתי מספר בכל דר ודר,    כלם אנשי קדש ושמם להם נאוה;    עתה – מספר הרבנים היו הגאונים    עד כי בשם זה יתקלסו הצעירים.    אף יש לנו גאונים מגאונים שונים:    גאונים אמתים וגאונים אדירים    וגאוני גאונים, שנים ושלישים,    ומאורות ונשרים, עמודים, פטישים.        ובאילון רב ממדרגה המעלה,    לא גאון פשוט אך גאון נאדרי,    אחד המיוחד מיחידי הסגלה    וכבוד שם תפארתו: רב ופסי הכזרי.    “ופסי” יקראוהו כי כן שמו בישראל,    אך מדוע “כזרי” שם משפחתו?    האמנם אביו תתרי מזרע ישמעאל?    לחליט את זאת לא אתן חכי לחטוא,    אבל כבר שמענו מפי דרשי רשומות    כי בא סנחריב ובלבל האמות.        אך נשמת רב ופסי ודאי תתרית,    אין בה אף אחת מן המדות המשבחות    שנצטינו בהן זרע קדש, בני ברית:    על ממון ישראל עינו לא תחוס,    דרך שלום לא ידע, חמלה לו זרה;    ידע רק חרוב והחרם, הטריף ואסור;    ובבקיאותו בפוסקים ובגמרא    בראיות לפסקיו לא ידע מחסור,    ויצא לו שם כראש המחמירים,    וימנה בין הגאונים האדירים.        ביום הראשון לסדר “נצבים”    קרא רב ופסי אליו את שני דיניו,    ויפתח האחד את צרור המכתבים    ויוצא את הגט ויקראהו לפניו:    ""הכל כהלכה, – אמר – כל רעותא אין;    השליח יוכל למסרו אל הנגרשת"".    אך כמעט שם רב ופסי בגט עין    קרא אל השליח: אל תקרב לגשת!    הטרם תראו כי הגט איננו כשר:    השם הלל כתוב בו בלי יו""ד, חסר.        הדין הקורא, מקבל, יודע ח""ן,    החליט על פי “האר”י"" כי הלל נכתב חסר,    גם השני על פי “בדק הבית” אמר כן –    ושניהם גלו דעתם כי הגט כשר,    אך רב ופסי החליט כי הלל מלא    כדעת הז“ם והס”ם על פי השלחן-ערוך,    ויגער בם ויאמר כי בעיניו יפלא    איך שכחו גם שניהם פסק-דין ערוך.    ובכן עמד על דעתו כדרבן וכעץ שתול    ויקרא בקול גדול יהודית: “הגט פסול!”        נגע צרעת כי תהיה באדם,    כל חלי כל מדוה כי ישיגהו,    יש רופאים בארץ וקסמים בידם,    יש תקוה לחולים כי יושעו;    כי יחטא איש לאיש או איש לאלה    ופללו השופט מכדי רשעתו,    יש שופט אחר גבה על גבה    וישנה דין הנשפט כי תבוא צעקתו;    אך דבר מפי הרב – מי ישנהו,    ולמי יפנו האובדים וישועו??        ככדור עופרת יטל מכלי קרב    באשר יפגע שם הרג ואבדן ומות,    כן נגע דבור מפוצץ זה מפי הרב    בלבב האמללה שמה יושבת.    איך היתה כרגע כל תקותה לשאיה!    פתאם אחזה השבץ ותלפת    ובקול כנשמה היוצאת מן הגויה    נפלה לארץ – מתה או מתעלפת;    וירמז הרב לשמשים שנים    וישאה ויוציאה על כפים.        כל הנצבים שם התבוננו האון,    רגזו איש תחתיו ויכסם צלמות,    כי גם נפשם היבשה, לבם האבן,    ידעו כי דין זה לה דין משפט-מות.    ובעיר יצאה השמועה כברק:    “העגונה – עגונה!” פה לפה הביע.    שמע פאבי ויתעבר, שניו חרק,    אך החריש כי ידע כי אין מושיע;    ותמימי לב ספדו לה: ""הוי אשה מצרה,    לא נחשול בים טבעך כי אם יוד זעירא!""       ז   אבן כי ידו בנהר משקע מים    רגע יתגעשו מימיו, יהמו יחמרו,    האבן תשקע, תעלם מעינים    וכמקדם מי-מנוחות יצופו ינהרו.    כן גם החיים בשצף זרמתם.    יום אחר יום ושלשה חדשים עברו,    כל הדברים באילון שבו אל קדמתם    ונעורי בת-שוע על מחלתה גברו,    ותחי מקדחתה ותרד מן המטה    אשר עלתה עליה ביום נפסל גטה.        מה רבו חסדי בני עירה בחלותה!    כל העם מקצה חרדו אליה,    גבאי “בקור-חולים” יום-יום בא לראותה    ונשים רחמניות טפחו עולליה.    רופאי אלל! מה-יועילו נטפי רפואות    לשבר גדול כים, למחלה בלי מצרים?    רחמים וצדקות לא יעשו ישועות    בארץ עיפתה צלמות ולא-סדרים;    ששר וטיח לשמיר ושית    אם הנגע עומד בקירות הבית.        עתה תבקש לה בת-שוע פרנסה אחרת,    כי בחלותה חנותה מאפס יד נסגרה;    ובעודה מבקשת הביאו לה אגרת    כתוב בה לאמר: ""אהובתי היקרה!    אם לא תוכלי להיות לי וגם אני אליך,    אם לא תוכלי לחלוק עמי הוני ומעוני,    הואילי נא אפוא ואכלכל מחסוריך    וכל צרכך בסתר ינתן על חשבוני;    כי רק אז ארגיע, רק אז אמצא אשר,    בדעתי כי נסתרת את מעני וחסר"".        ""לא, פאבי, לא אקח חוט ושרוך נעל    – השיבה לו העניה תשובה נצחת –    אשה בית אישה – ירב לה הבעל,    אך אתנן מידי זר חרפה לקחת.    אם לא חפץ האל כי אחיה ממקור עמך,    אדני הוא – הטוב בעיניו יעש!    לך-לך לדרכך ואלהים ירוממך,    גם אותי לא יעזב, הסר מלבך כעש;    בזעת אפי אכל לחם כל עוד בי כח    ומידי זר מתנת חנם לא אקח לקח"".        “לא חפץ האל!!” – אבינו שבשמים,    כל עלילות בני האדם יגלו אליך,    ואתה חסין-יה, אל נשא, ארך-אפים,    תחשה מעולם תתאפק ותשב ידך.    בשמך אבות ואמות רחמיהם השחיתו    ובניהם בידיהם באש שלחו,    בשמך כהני און המדורות הציתו    ולמאות ואלפים אדם זבחו,    ובשמך, אל רחום, בעלי הדרשות    בקוץ יוד מנד יהרגו כמה נפשות!        יום אחר יום ושלשה חדשים ברחו;    פאבי עזב העיר לא נודע איהו,    רחמנים בני רחמנים בת-שוע שכחו,    כלם לדרכם פנו, איש לבצעו מקצהו.    רק חובשי בית-המדרש ויושבי קרנות,    רק הם לא שכחוה ותהי להם למלה,    רק הם עוד ישיחו לעתים מזמנות    בעגונה אשר עגבה על בונה-המסלה;    וכבר המירו שם “העגונה” בשם “אשת-איש”,    ולפאבי קראו פיביש ולפיביש – “וי-ביש”.        ומלאכת המסלה כליל שלמה,    וכבר רכב האש בסופה וסערה    על מעגלי ברזל ובהוד נהרות אימה    יניע יום-יום אלפי אדם בכברה.    (עתה בבית-המדרש את העגונה השמיטו    ובהלכת המסלה יעסק כל תלמיד-בחור,    ואחרי שקלא וטריא פה אחד החליטו    כי מכונת הקיטור היא הכלב השחור    אשר בו ישתמשו לקפיצת הדרך,    ככתוב בספר “ברית מנוחה” בארך).        ובחנות המרכבה על שערי אילון    והנוסעים יצאו לסעוד לבם בחפזון,    תבאנה לקראתם מבתי-המלון    עבריות עניות מוכרות כל מזון;    ובתוכן אשה אחת עינים תחזינה:    יפת תאר מנולת לובשת סחבות,    שערה הפך לבן אף כי זקנה איננה,    קומתה כפופה, עיניה צבות,    וערומים יחפים משני צדיה    יאחזו בכנף בגדה שני ילדיה.        ""מי את, עלובת הנפש, ומה חייך?    פניך יעידו כי לא לכך נוצרת!    האלהים אם אנשים היו בעוכריך    כי באת עד הלם, כי כה השברת קדרת?""    – לא, אנשי חסד, לאל מעול חלילה!    הן כשרנות טובים חנני צורי שדי,    גם ההצלחה לי פעם פנים הצהילה,    כמעט הייתי בכל טוב אני וילדי    וכנשי התענגות חייתי גם אני –    אך קוצו של יוד הוא הרגני.       מאריענבאד, בירח אב תרל""ח.       "
4830,יעקב לרנר,79,1,3,4,1,0,0,יעקב לרנר,"   	 	 	      אז יפרח העולם בגאון,    אז יצהל כל נמצא בבריאה;    מחביון קפאונו כל נרדם    אז יקיץ וירן שיר-תחיה        ועברה בארץ הרנה    ונפחה בלבות נדכאים    מגמות נשגבות ותקוה    לחיים בהירים ונאים.        ועמד העולם מקשט    ומתקן לסעדת האביב:    והכל אז יהיה כה מזהיר,    כה מרנין הלבבות, כה חביב–        רק אני לבדי, רק אני    אפרפר בזרועות הגסיסה    ואפוף חבלים לא-ברורים    אשתקע בחלומות המיתה…       תרס""ט       "
1914,אפרים לוצטו,27,1,2,2,1,0,0,אפרים לוצטו,"   	 	 	     א    אל בית דודים דרכי נטה,  וארא שם את הכלה;  יושבת היא על ראש מטה,  ולכל-עובר תשא רגלה.     ב    שם החתן איש מלחמה,  גידו קשה כמטיל ברזל,  חזיתי אז כי הוא אוזל  לשכב אצלה להיות עמה.         "
6651,חיים לנסקי,385,1,4,4,1,0,0,חיים לנסקי,"   	 	 	       צרה! לזעוק “עננו”!    ברום אין פס ענן.    הגד, מה תהא עלינו,    שדי הזלדגן!    כל קש כחץ תקוע,    פצועה האדמה.    רם רן שלבוק מבוע    בזלעפות חמה.    אך מה מבוע לנו?    זרזיף צריך, מבול!    –עוף יה, המלץ עלינו    לבל יאבד היבול.        "
1675,יהודה הלוי,26,1,1,1,1,0,1,יהודה הלוי,   	 	 	     ירחם בך יתום אסיר תקוה    ולבו בגחלי העני נכוה    יחכה ונפשו מחכות דוה    ויחלם בשובך את-שבות חילך כאסיר פדות חלם  המון רחמיו יעיר לבן-צעיר    בטרם חפץ האהבה תעיר    הקולך בני זה בין בני שעיר    כאוב מאדמה אשמעה קולך וזעקת כפיר קולם  והיה ביום תגמול ושלומים    להפליא עשות בינך ובין עמים    אנפף מטר נקם וטל רחמים    רצוני וברכתי יהי טלך וזעמי יהי טלם  דברי לך נאמן ולא ישנה    אשר סוררים הרסו אני אבנה    התצעק וצפה לך בקול יענה    אסיר איביו קומה ראה צלך אלהים וסר צלם  הטוב אמרך נואש ואל עזרך    ותדאג עלי שברך והוא שברך    מעט קט ותשמח בערך נרך    ימי אבלך שלמו והיה לך אדני לאור עולם.         
268,רחל בלובשטיין,5,0,3,4,1,0,1,רחל בלובשטיין,"   	 	 	     האחרת הזאת, שתשכן אחרי    בפנת הסתר בלב,    שכמוני תרוה את המרי ההוא    והמתק ההוא הצורב –        האחרת הזאת –    התשכיח אותי?        או תבוא ממנה אלי,    ללטף ענגות את זכרי הרחוק    השזור במקלעת שירי?          "
318,רחל בלובשטיין,5,0,3,4,1,0,1,רחל בלובשטיין,"   	 	 	     כן, מוטב, ישכח זכרונו המר,    והדרור לי יקרא שנית.    לא אחפץ בזיק ממדורת העבר,    וידי לנדבה לא אושיט.        כן, מוטב, והיתה ליקום נשמתי,    בה אדם, בה יחיד בל ירדה:    וחזקתי, קדשתי כקדם בריתי    עם שחק ועם השדה.        "
4620,אלכסנדר סרגיביץ' פושקין,60,1,2,3,1,0,0,אלכסנדר סרגיביץ' פושקין,"   	 	 	    עץ הרעל / , תרגם דוד פרישמן  (אנטיאריס)       במדבר ערבה חרבה, שוממה,    על-אדמת חם לוהט, במקום שם כל-קרץ,    שם עומד כצופה המהלך רב-אימה    עץ-מות האחד במלא כל-הארץ.        ביום אף וחרון, לא יחד בשנים,    זה ארץ הנשמה את-עץ זה הצמיחה    ותשק את-ענפיו רוש עקרב ופתנים    ומות עם-רעל בשרשיו השליחה.        ונוטף הרוש מן-הקלפה הקשה,    ואחר-כן ימס בהיות הצהרים,    אז יבא הערב והנה חדשה,    כי קפא לשרף זך כעצם שמים.        גם צפור נודדת לא-תקרב לגבולו,    גם נמר לא-יקרב. אל-מקום זה יעל    רק רוח זלעפות ושחור הוא כלו –    ובחלפו ממנו אז מלא הוא רעל.        או יש כי עננה התועה בשחקים    המטירה על-עלה מעלי עץ-המות,    ונטפי רוש אכזר וכבדים וחזקים    אז יפלו לארץ וזרעו צלמות.        רק אדם את-אדם, את-העבד מושלו,    אל-עץ-הרוש שלח – וישמע וילך;    ויחרף את-נפשו ויקח הרוש לו,    ובהאיר הבקר אז שב אל-המלך.        ויבא השרף לו מארץ השאיה,    ויבא גם-ענף עם-עלים מרעלים;    ובשובו ונפשו עיפה, הומיה,    וזעה ממצחו נוזלת כגחלים.        ויבא – ויחלש, ויחדל כל-אונו,    וישכב בסכו ויחכה לקרץ;    וימת העבד הנאמן לאדונו    לרגלי אדונו המהלל בארץ.        ואדונו זה השקה כל-חציו השנונים    את-נטפי הסמים מולידי כל-שבר,    ובמו לעמים מסביב לו שכונים    השליח אבדון עם-קטב ודבר.        "
234,רחל בלובשטיין,5,0,3,4,1,0,1,רחל בלובשטיין,"   	 	 	    ששונות זעירים, שמחות כזנב-לטאה: / רחל המשוררת     הים לפתאם בין שני בנינים בכרך,    זכוכית החלון נוצצת בשמש שוקעה –    הכל מברך!        הכל מברך, לכל נגינת נחמות,    בכל רמזים טמירים, והכל יסכן    לחרז על חוטיו אלמגי המלים הנאוות.    כיד הדמיון.       תל-אביב, תרפ""ו       "
573,חיים נחמן ביאליק,6,1,3,4,1,0,0,חיים נחמן ביאליק,"   	 	 	     בא, בא – מי הבא?    דבא, רבא, רברבא!        צועד צעד והתרפות,    כבד בשר, כבד כפות,    נפצו סירות, שברו ספות,    ערכו שלחן, פרשו מפות,    קדמו פניו בכילפות.        בא, בא – ברוך הבא,    דבא, רבא, רברבא!          "
1510,יהודה הלוי,26,1,1,1,1,0,1,יהודה הלוי,   	 	 	     יפעת עפרים שאגת אריה  לא נהיתה כזאת ולא תהיה  ישאג ויטרף כארי אולם  ישק בפי טרפו עדי יחיה  מחן דמותו לא לשאגתו  ימס אשר לבו כלב אריה  רוחי בידו אם יצוני  אגוע וראי יאמרו איה.          
3323,יוסף זליגר,44,1,3,4,1,0,1,יוסף זליגר,"   	 	 	     אודך אדני על-טובך,    אשתחוה לך על-חסדך;    כי החיית את-גויתי,    והחזרת בי את-נשמתי!        את האדם בחכמה בראת,    ולשרת לפניך לו קראת;    בצלמך כדמותך יצרתהו    ומלא פלאים כוננתהו!        באהבתך חוננתנו תורה,    ערבה ונחמדה וטהורה;    מכל העמים אותנו בחרת,    ולנושאי דגלך הכרת!        בין-אור וחשך הבדלת,    בין-יום ולילה הגבלת;    לשכוי נתת בינה,    לבשר השחר בנגינה!        בעם סגלה חלקת-לי    ורוח חפש נפחת-בי;    זבד טוב זבדתני    ובין האנשים שמתני!        אתה עורים פוקח    עיני בכל-יום פותח;    נשאתני בכח ראיה,    תשמרני מסנורים ושאיה!        באדם שמת מזמה    להתכסות מחרפה וכלמה;    אתה מלביש ערמים    בכבוד וחן ותמים!        אתה מתיר אסורים,    מפתח כבלי צרורים;    קורא לרצוצים דרור,    מזריח לחשכים אור!        ברחמיך תזקף כפופים,    בגבורתך תכף זקופים;    עדי-ארץ תשפיל מתגאים    עד-מרום תגביה נדכאים!        רקעת הארץ על-המים,    נטית עליה שמים;    הדום לרגלינו שתה,    לעבדה ולשמרה נתתה!        תכין מצעדי גבר,    תשמרהו מפיד ושבר;    תנצר המיחלים לך,    אשרי החוסים בך!        אתה עושה-לי כל-צרכי,    אורי וישעי בכל-דרכי;    אתה מספיק כל-חסרוני,    אך-אתה ממלא רצוני!        ישראל בגבורה אזרת,    עמך בתפארה עטרת;    עבדיך בפתילים כבדת,    בניך בטוטפות אפדת!        ליעף תתן כח,    לנודד תמציא מנוח;    תטהרנו בנטילת ידים    ותחינו ברחיצת עפעפים!       נדפס בשבועון “בת קול” גליון י“א לבוב תרע”ג.       "
3131,שלמה אבן גבירול,40,1,1,1,1,0,0,שלמה אבן גבירול,   	 	 	         נסוגותי וסרתי מנתיבם / ואם אצדק שלפתיהם כנעל    ואל תתמה באיש חסון כאלון / ורום תמר והוא ימר כרעל    ודי מראש ארי להיות זנבו / ולא אמצא לבד כלב ושועל.          
5082,שמעון בן צמח דוּרָאן,115,1,1,2,1,0,0,שמעון בן צמח דוּרָאן,"   	 	 	    1   ה' למה תביט בוגדים תחריש / לבלע עם עני ישבע ריש    גוי חנף כצפעוני יפריש    אומר: ‘אשמח כי רב חילי / ביין נסכי עצבי ופסלי’    את קרבני זה אלי / ואת גביעי, גביע הכסף       5    שלו בוגדים / ואהלי שודדים   והמה היו במורדים    ‘האח’ אמרו ערלים / בישראל אנחנו מושלים    ונמכרנו לישמעלים / בעשרים כסף        מדוע ירש מגדיאל / ארצו הבנים אין לישראל   10      אם יורש אין לו וגואל   כי ריחו הבאיש / כל בן מחפיר ומבאיש    וכל עבד איש / מקנת כסף        עבדים בו משלו / ושארו אכלו    בזזו איש לו ואכלו    15   עם חוטא ונואל / בדם פשעיו מגואל    בעץ פסלו ישאל / נחפה בכסף        ואלהים אין זולתו / ויעזב את עבדיו סגולתו    ביד עם לפסיליהם - תהילתו.    אומר: 'בם אמשול ואותם אך / בכח כרוב ומלאך    20   לא בכח יגבר אך / את הזהב ואת הכסף        נודדת מקנה / שה פזורה בכל פנה    עוד תבוא לציון ברנה    כי חסד נשאה / לפני אל וחן מצאה    מכרה בלא הון - ויצאה / חנם אין כסף            (מאיורקה, 1361 – אלג'יר, 1444)  ↩           "
2988,שלמה אבן גבירול,40,1,1,1,1,0,0,שלמה אבן גבירול,   	 	 	    וקאל פי דואם אלתד͘כיר [ואמר על ההתמדה בהזכרת השם]     כרת לבבי עם צור / משפט לעולם נצור  זכרו לבלתי אשכח / להיות בקרבי אצור  איך אשכחה יה שמך / ואני בתוכו עצור.        
2930,שלמה אבן גבירול,40,1,1,1,1,0,0,שלמה אבן גבירול,"   	 	 	    וכתב אלי אלמתואכל בן קברון מסתדעיא אליה וכאן פג͘אובה בהד͘ה אלאביאת [וכתב אליו אלמתוכאל בן קברון שהזמינו אליו אולם הוא היה חולה, והשיב לו באלה הבתים]     הלא גדל חלי גדל יגוני / וכחי מחמתו סר ואוני  והעת שקראני כתבך / בגדל נעמו השקיט שאוני  ולא אכתב להודיע בחליי / אבל אכתב לכפר את־עוני  למען לא־דרשתיך ואולם / אני אלך עלי פני ועיני  ואדע כי בעת אשור דמותך / אזי ארף ויסור דאבוני.        "
3711,אברהם אבן עזרא,46,1,1,1,1,0,0,אברהם אבן עזרא,"   	 	 	     ימי אדם צבא / והוא בעולם הלך,  כי בהבל בא / ובחשך ילך.  שוגה באהבת תבל / סכל, כי הוא הבל;  ונפתה במתק שיחה, / הטתו ברב לקחה.  לרושש אותו – תעשיר, / לקונן עליו – תשיר,  וצוף פיה וחלבו – / מרורת פתנים בקרבו.  שפתיה בצוף לקח / יפתו כיין הרקח –  ומגפן סדום גפנם, / חמת תנינים יינם.  עולם זנח ושלומיו / ואל תתאו למטעמיו –  ויהיה בעיניך נבזה / מעט הדבש הזה.  אני איש בעולם צועה / ובעי סעפיו תועה,  נגוע ומנסה, / כי רע עלי המעשה.  ביין נער שכרתי / ואחרי עיני תרתי,  ועקב הסכלתי עשה – / גדול עוני מנשוא.  רמות הלכו עיני / ולזאת נפלו פני,  וכל מכמורי כחשי / עיני עוללה לנפשי.  מתנומת ימי עדנה / הקיצוני ימי זקנה –  והנה כל פרי נח / הבל ורעות רוח.  ילדות אנוש ושחרותו / כחלום ראה אותו,  וחטאיו נצמתים / ואחריו אל המתים.  ויום ידל הכח / אזי יחלף הרוח,  והגוף בשאול מרמס / יהיה, כפגר מובס.  משכנו יקיאנו / וכנו יבהילנו  לצאת מחדר ביתו, / משכב על מטתו.  ומודעיו יריצוהו / ומתבל ינידוהו  ובבור ישלך קרבו, / ככלי אין חפץ בו.  ותיקר אז הנשמה, / אשר מתאוה ערמה,  ותעלה, אם לא נטמאת / הנפש החטאת.  השיבוה אל מעונה / כאשר האל נתנה –  ואז אורה יבקיע / כזהר הרקיע.  זנח משוש והנחה, / כי לב כסיל בבית שמחה;  ובכה וחגר חבל, / לב חכמים בבית אבל.  והבה נשפך שיחה / לפני אל ונוכחה;  לכו נא, זרע אמוני, / ונשובה אל יי!        "
4964,אורי ניסן גנסין,102,1,3,4,1,0,0,אורי ניסן גנסין,"   	 	 	     אני תעיתי על פני שדות    עם הדממה בין ערבים,    חלומות מתים נדים, נעים,    דומם יהגו אך נכאים.    אני תעיתי על פני שדות    עם הדממה בין ערבים.        דבר-רז לי הוגה נפשי    באדם ענני ערבים.    בעבי-אדם יגון-ערבים    תחזה נפשי רק רפאים,    תחזה חורים קהל-רפאים,    דבר-רז לי העציב נפשי    באדם ענני ערבים.        חרש גוע קול זעקה    בחרש צאלי-פז ערבים,    בחרש צאלי-פז ערבים    אשר-אנוש יריד, יהים.    גלמוד אשר יריד, יהים.    חרש גוע קול-הזעקה    בחרש צאלי-פז ערבים.        אני תעיתי על פני שדות    בשעת-דממה בין ערבים.    בשעת-דממה בין ערבים    אשר אין, רוחות מתים    יתעו, ישאו קול נכאים.    אני תעיתי על פני שדות    עם הדממה בין ערבים.       השיר הזה שלא נדפס עדיין, נכתב רוסית בידי א.נ. גנסין, בכוונה לתתו בפי גיבורה אחת בסיפור שעלה בדעתו לכתוב.  התרגום לעברית נעשה בידי א. הופנשטיין.       "
1100,שאול טשרניחובסקי,16,1,3,4,1,0,1,שאול טשרניחובסקי,"   	 	 	     העולים בהרי יהודה,    התועים בין צור ובין צור!    התבוננו למרחק הכחל,    הוי, אחי, התבונן ושור    חרבות, חרבות, – אם לא    כל אלה הן חרבות מצודה    ושרידי עיר ביתר, הלא?        החורשים בשפלה בעמק,    המשלחים מעניות בגיא!    הוי שקדו, הוסיפו העמיקו, –    אם לא עוד נתקלתם עד כה    בפלד מאד עתיק, אם לא    הכרתם בו חרב יהודה,    היא חרב בר-ככבא. הלא?        העולים בהרי יהודה,    המשלחים מעניות בגיא!    שאו את ברכתי-שירתי:    כפלים ככם פה לחי!    וכאשר תעמיק את נוי,    וכאשר הרה תעפילו,    כן יקרבו אלה, הלא?       תל-אביב 1925       "
2270,שמואל הנגיד,32,1,1,1,1,0,0,שמואל הנגיד,"   	 	 	     דם אל תוכח קץ תוכחה    גם אל תרב נא תוכחת    על איש אחד, כי לא יוכח    אלף מי לא תוכח אחת.          "
1060,שאול טשרניחובסקי,16,1,3,4,1,0,1,שאול טשרניחובסקי,"   	 	 	     נצאה, נגורה שאננים    כתם עדן קרח וכפור,    כזרח החרסה בגנים,    בנאות דשאי ענג ואור;        עת עלים רטבים, רעננים    יפיצו ניחח המור,    כמו שיח אראלים, שנאנים    ירנו הזמיר, הדרור;        עת חכליל יכסה שושנים,    אהבים אך תהגה התור, –    נגורה, נתעלסה בגנים    כתם עדן קרח וכפר.           "
4458,שלום שבזי,54,1,2,2,1,0,0,שלום שבזי,   	 	 	    חתימה: שלם בן יוסף     שבח אל חי / אשר ברא לכל חי / ומלכותו עדי נצח נצחים:    לשוני דברה / בשבח וזמרה / והוא נורא עלי כל השבחים:    מנת נפשי / ושכלי האנושי / וכליותי עלי חסדו בטוחים:    בסוד לבי / ושרעפי בקרבי / אהודנו ורעיוני שמחים:    נהוג עבדך / אדון עולם בחסדך / ושמח לבבות נאנחים:    ישועה תשלחה / לבני מנוחה / ותשכילם בכל סודות נכוחים:    והחישה / לבת גלים דרושה / פדה לישה נדודה בפתחים:    סלח פשעה / והחישה לישעה / והדריכה להלך ברוחים:    פדה וזכור / זכות מלך מכרכר / למול ארון וגם זבח זבחים:    שלומך צח / יחינו לנצח / כצלי עב מדבקים ונחים:        
4128,וידל בנבנשתי,47,1,1,2,1,0,0,וידל בנבנשתי,   	 	 	     ילדי זמן פרשו פח / יוקשים וארבו לנפשי    ובחין נאומך וניבך / אלך ואצא לחפשי    אויה ואויה לנפשי / אם החרש תחרישי          
1357,מתתיהו שוהם,24,1,3,4,1,0,0,מתתיהו שוהם,"   	 	 	    לח. נ. ביאליק   פלחני חזון אלהים על מצפה ליל ובזק,    ויך בפחדים בשרי, בצעקה דמי רוה;    וחזות-סבל קשת עתידות אל לי צוה –    ואמרתם איבת נקם לי, כי זעמי חזק.        הלא חדות ראשית-אהבה אל בדמי מזג,    וברכת רחמים פקד אצלי לאהלה ולאהליבה:    כי יחן שממות ארצי על כל רבצי צאנה,    ואל הררי ישראל יניף נס הלולים.        בת-עמי לביאה! כי שרכת נתיב נפתולים:    מהררי אריות, ממלוני חוזים דרכך פונה    אל מרזחי נאפופים ולבשת כל גלולים.        כל מצרי מעך שדך, כל פחה דבשך מתק,    אך יען רוח אל פעמך, בך דבר חזונו עתק: –    חי נביא כל פדות וזעם! – את לא תהיי זונה!…          "
4784,ישראל חצקביץ,78,1,3,4,1,0,1,ישראל חצקביץ,"   	 	 	    למקוננים    אני אלון משרש במולדת  ודאגה אחת לי – הכות שרשים.  מעל לראשי השמש יוקדת  ושלוחותי מבקיעות טרשים.  אני אלון משרש במולדת  ודאגה אחת לי – הרבות זלזלים.  בתכלת רקיע צמרתי טובלת  וגם קרני אור מפזזות בעלים - -  אני אלון משרש במולדת…  אינני מתחנן, גם לא תובע,  וככה חי לי וגדל.  לכל השדות יונקים שולח  ואת דרנו יגיש האל.  סופה כי תבוא, סערה,  אקבלנה – אף אשתוחח.  אני יודע: אם את גזעי תפלח –  גם את זרעי היא תזרע.  אני יודע: תשקט הסערה, תחלוף,  גזעי הגדוע עדת נצרים תאפוף,  תשתה בצמא את קרני החמה הלוהטת  ותינק מלמטה לשד שרשי ברטט - -  חוזר הגלגל בלי סוף…  ואין קצה וסוף  לאלון המשרש במולדת.       1934       "
4074,אברהם אבן עזרא,46,1,1,1,1,0,0,אברהם אבן עזרא,"   	 	 	     אבי אבי מתי תביא    את אליהו הנביא;    בלב נשבר אקדמך,    ואמצא חן בעיניך;    ראה נשאר מעט מזער,    ולא כביר אבל נער.    מנעי קולך מבכי,    והטי בת ולכי.        "
856,משה אבן עזרא,11,1,1,1,1,0,0,משה אבן עזרא,   	 	 	     היתאפק אנוש כלו עלומיו / וכלו בנדד שניו וימיו    ודמו לענן־בקר משושיו / ואיך יתֽפשו הבלי חלמיו    ומעיו יהמו כים בזכרו / זמן עבר כברק עם־נעימיו    זמן היה ביד חפצו כחמר / ביד יוצר עדי רכבו מרומיו    וחיש נהפך בלי־פשע לאכזר / ופרש לחבל חבלי חרמיו    ואהל יֽדעיו החריב ואחיו / בלי שריד וכל־אנשי שלמיו    ולמד פאתי עולם קראו / ולשקות מדמי עיניו תלמיו    ומבור הנדד יצעק יחידי / ואין מקשיב ומעמקי תהמיו    ולולי להבי־אש בין צלעיו / מגוריו החריבו מי זרמיו    ועוד ידו נטויה על־לבבו / להרגיזו בפחדתו ואימיו    ומכתב מידי עזרא עזרו / הכי מצוף־דבש מתקו טעמיו    וחלקו מחמאת דברתיו / והם שכים בעין חמדיו וקמיו    צעיר שנים ולו טעם זקנים / ועול ימים ונקרא ראש בעמיו    כתב יעיד לישר מעלליו / ומהלליו ותפארת קדומיו    בתמכו נֽטפו־מר אצבעתי / ונשא אל־נחירי ראש בשמיו    כנפך על־פני שהם מצאתיו / וכתכלת עלי חורי גלומיו    כים גדול חשבתיהו וגליו / כנפת־צוף וקול כנור רעמיו    בשמים יגרשו מימיו ואדם / גבלתו ועל־חופו לשמיו    מעיל עז יעטו כל־מאמריו / וגם צנפו צניף הוד כל־נאמיו    ואריתי לאט מגדי אהביו / ורויתי ביין דדי כרמיו    בשיר הושת צמיד יד התבונה / ועל־אף הֽיקר כעדי נזמיו    לכה כוכב אשר יזהיר בארץ / והודו לו שני אורים בשמיו    לכה איעֽצך עצה ומה־טוב / ידיד יועץ בתם־לבב תמימיו    דרש מוסר בעודך לח ותצלח / ותרום על־מתי־שכל ורמיו    ועל־דלתי אמת תשקד ותקד / לכל־משכיל להתבונן עלמיו    וההדר תישר את־הדוריו / והמדע תפתח סתמיו    לימי הֽמזמות רד בכל־עת / וים אחר זנח לשחות במימיו    ואל־תלעג לאיש חובר חבריו / ואל־תבז בעת יקסם קסמיו    הכי יש לנבונים רעיונים / וכל־עם יחשק גנזי ברמיו    והסכל יחרחר ריב פתאים / והשכל יהפריד בין עצומיו    ויגע בילדותו יהי נח / בשחרותו ויחליץ את־עצמיו    ולא ירדה בזקן צוף תבוניו / עדי יאכל בנער את־רתמיו    ואל־תחמד מתי מדות ומדות / ואיך יחמד אנוש תבנית צלמיו    ומה־בצע באיש תאר בלי־בין / ולו אופיר יהי־לו עם־כתמיו    כלחם־בין יהי שבע לרעב / וסות־שכל יכסה מערמיו    ואל ישאך מדבר מהלל / ולו יקריב לך זבחי שלמיו    הכי כל־האנוש יחליק לשונו / ומצפניו שטר שקר חתומיו    ותור אחר דבר אנשי מליצה / וחידתם בכל־דור וחכמיו    והתרע אל־מתי אמן וצדק / ומה־נחמד שכן כל־איש לדומיו    והקטן עצמך לפני עצומים / הכי גאים בעיני אל זעומיו    ואיש משכיל יהי נשה חסדיו / וכל־רגע יהי זכר אשמיו    ושא שלום כמי־ים או מעתיו / וגוש עפר ומספר כל־יקומיו    ועל־האב אבל אב החסדים / כחיל־שחק וכל־נטפי גשמיו    יהי שלו ימי חייו ושלום / ואל ישים אלי־דרך פעמיו.          
216,יהודה ליב גורדון,2,1,3,3,1,0,0,יהודה ליב גורדון,"   	 	 	    (שלוח לתלמידי כמ״ר נטע… ביום קחתו לו לאשה את העלמה דבורה…)       ״צהלי קולך ורני!״ פקד נער  על צפור אחת שצדה ביער.  כי כלה הקיץ ויאת החרף,  הצפרים קמו ויתנו הערף  ויעברו בסך ארצה הנגב  – ארץ חם־תמיד ואביבה לא ירף  מהלביש רקמה ופרח  כל גיא ותלם,  כל גוש ורגב,  ובדלח הפלג  לא ידע שלג  ובעבי הקרח  מעין ראה לא יעלם. –  אך צפור אחת לא עצרה  עם אחיותיה הנגבה לנסוע,  ויתקפה הסתיו, השברה קדרה,  אין קו אור לחמם, אין ירק לשבוע,  ותצפצף ותהגה ותנד כנף,  ותנתר ותקפץ מענף לענף,  ויראה נער ויקחה  ובעליצות לבו פקד עליה:  ״צהלי קולך ורני!״  הה איכה ארן – בנהי מתיפחת –  ואני עיפה נפשי קרבה לשחת  מחסר מכפן, מקר ועני!  השיבה לי אביבי, שבעני, יחמני,  אז תדע כי אני הוא המזמר הנני.      ״שירה לי משיר ציון!״ איך אשירה  ואני נמכר לצמיתות כשבוי־חרב  עמום מתלאה מבקר עד ערב;  כל רגעי יומי על פני אעבירה  איש איש תחת נטלו ידכה ישח,  אין רגע לשיר, אין למצא מנוח.  היה היום ואני שרתי שוררתי,  תפשתי כנורי, נבלי עוררתי –  היום ההוא עבר ונעורי תמו  ובנות השיר שחו, נאלמו נדמו,  רוחי חבלה, מורשי נמגו,  קורי עכביש על נבלי יארגו,  נסתם החזון, נעלה סוד אלה,  וכרוב זמרתי רתק בנחשתים,  השפיל גאותו וישרך הכנפים,  לא ימריא מרום, לא ידא גבה.      ״שירה לי משיר ציון״ – מה אשירה  אם את האהבה בלבבך אעירה –  ידעתי כי תאהב בלעדי;  אם אשכר לך אקריבה –  ידעת כי רקות ידי;  או אם ציון אהבה לך אציבה –  ידעתי כי ידעת כי מיום ידעתיך  כאהוב איש רעהו כן אהבתיך.  אך את פניך ריקם לא אשיבה  וביום שמחתך רוחך לא אעציבה,  על כן אלך היום לקראת נחשים,  כאשר תעשינה הנשים הבלות,  אף כי לא אאמין בברכות וקללות  ובמסתרי הנפש והלחשים,  וברכת מורה לראשך אשים:  היה עם אשתך כל ימיך צולח  שאנן, רענן, טוב לב, שמח;  והיה אתה נטע רטב פרח –  ממנו תמץ הדבורה מתק ולח  וישמח דבשכם אלהים ואנשים.          "
4279,אלתר לוין,50,1,3,4,1,0,1,אלתר לוין,"   	 	 	     שיבת זקן, כפור עולמים,    לבנת שלג, כדור קר;    לבן נורא, סמל מות,    חרף, חרף, חרף דור.        שלג שנירים ראי לכוכב,    נגה נבעת שם בליל;    קונם עליו כל עץ, עשב,    צמחי עמק, ציצי תל.        אדם, חוה עת גרשו    מעדן יה בזעם אל,    באשם יפי תפוח אחד    כאשר כעס כביר, אל–        קלל אותם בכליון מות,    את האדם בעמל ניר,    את האשה בהריון–    עשה, חולל רכסי שניר.        שם בצפון, שם זרקם,    גם מאלה רחוק שם:    לזכרון מות אותם העמיד,    להרי נצח אותם שם.        חולל שנירים, הם הדמעות    שלח אלי הרטב ניר:    שנקרשו, התקררו    מאף עליון יוצר שניר.        שאז בכה על האדם    אשר אבד נצח חיש:    את הנצח, העולמי,    חיי מעלה אבד איש!        ככה עומדים הם ענקים,    נפילי שלג לשמי אור;    דמעות מרום הם השנירים    שנקפאו מדור דור.        בעלטה ובלילות    לאור ירח מכסף סוד:    אז ברק פלי הם מבריקים    ברק השגיא, ברק ההוד!        נורא הודם, עת ברעדה,    בפקודת שחקים ובעוד    שלוחי עליון בם ישימו    את הדמעות, את הנאד.        נאד הדמעות המתמלא    מחטא חדש, חטא הדורות,    עת האדם נגרש שנית    מן העדן רב האורות.        יעמדו שנירים לעולמים,    רכסי שלגים, שנירי עד;    ככה יעמדו רבות, רבות    עד כי יבלע מות, עד–        כי יבלע מות ונצח    ישוב אז אל עולם זה    ואל צבאות יגיל רננה,    ירחף שחוק על שפת פה.        עת ישחקה ישנה תבל,    ישנה אדם, ישנה חי:    אז האדם ישיג חזון,    אז גם ישיג את אדני!        אז מגאונו הם, ימסו,    ימס, יגר כפור השניר;    זרם אחר זרם יזל,    סלעים ירעיש, אבני גיר!        זרמים אלה הם ישטפו    מן הארץ כל רשעה,    כל החמס, כל הכסל–    ומלאה ארץ אך דעה!        זרמים אלה כי ישטפו    לטהר ארץ, תבל, עם:    דמעות גיל הם אף יתגלגלו    אל הנצח, אל הים!           "
4895,יצחק אבן גיאת,81,1,1,1,1,0,0,יצחק אבן גיאת,   	 	 	    רשות (?) /        ידעתיך בשם נשא וגאה / ושרתיך במפעל לא בנראה.    צפוני דעתך הלאו חכמים / ודעת נשגבה נפלאת ותלאה.    חקרתיך – והנה בין זממי / בעין לב אמצאה אותך ואראה!    קשורת כסאך נפש נפחתה - / ואם שכנה בגוף נדכה ונכאה.    אנוש נראה ולא רואה הישיג / כבוד נורא בלי נראה ורואה?        
2281,שמואל הנגיד,32,1,1,1,1,0,0,שמואל הנגיד,   	 	 	    ואומר במה / ר'        ואומר במה-יהיה בטוב איש ימי חייו    עניתיו בהמעיט משבות לב ואין בינה    ובמה יהי ברע אנוש כל-ימי הבלו    עניתיו באשה בעלת ריב ונרגנה    ומה-זה אשר יכשר עשותו ביתר הון    עלי-די השיבותיו לתתו במתנה    ומה-טוב הרב משוא ואם המעט עם תם    עניתיו מעט הבא בישר ובנכונה.        
5208,ציליה דראפקין,201,0,3,4,1,0,0,ציליה דראפקין,"   	 	 	    *   והיה כי ישוב מנדו ויבוא אל ארצי,  אני אהיה שלוה.  וכי יפקד בית אמי ואני אראה בפניו –  שוב אראה בפניו,  אני אהיה שלוה.  וכי יביט אלי –  גם כי יביט אלי ואל מסתרי נפשי, כשהביט,  ברחמיו הרחוקים ובתוגת הנפש הגדולה של גבר –  כגבור, הלובש את מדיו, אני אלבש שלוה אפלה.  וכי יושט לי ידו לשלום –  אקבל גם ידו לשלום:  אקבל ברוח שוקטה את ידו הגדולה,  את ידו החמה, החובקה ודוחה בטוחות,  וזכר לא יהיה לאותו הרטט שבכפי שלי,  אני אהיה שלוה…  ואולם  אם יגרם מזלי והוא יפקד את נוי וגם ישכב בלילה  אתי ובצל קורה אחת – בית אמי,  אז אקום בדממה בלילה ואגשש בלאט ובבהונות רגלים יחפות  ואמצא משכבו באפל –  אני אמצא משכבו באפל!  והיה בהיותו סרוח לפני, ואחוז בתהו תרדמה  ויצוריו חרדים מחדות המנוחה כי גברה,  לא יכיר ולא יחוש ונפשו לא תחלם קרבתי,  אשתחוה ואשק לו בחזהו –  אסירה בלאט קצה השמיכה ואשק לו בחזהו…  ותהא זו הנשיקה נשיקת איש הרוצח את נפש:  את דמו אסבאה בנשיקה הלזו!  ויהא זה הדם לי, להשקיט בו צמאי.  ולרפאות יהא לי, להשקיט בה תאות נפש גלמודה וחולה,  מיללה כזאבה בחורה, ביסורים לאהבה  וחובקה אבנים דוממות,  נפש חרדה ונשרפת בלהבה לנשיקה שבאהבה  ונשק לא נשקה – – –  למיום גיחה לצמא ולחלות לאור שמש –  ואל אחרי בלותה…       מתוך “אצל”       "
5006,עמנואל הרומי,107,1,1,1,1,0,0,עמנואל הרומי,"   	 	 	     אמר עמנואל המחבר:    אחרי אשר יצא דבר מלכות מלפני הזמן ונכתב בדתו    להחריד לבבי ולבלע עצתו    וכהקיר ביר מימיה כן הקר רעתו    ושלח ידיו בשלומיו חלל בריתו    והשאירני ערם ושולל    בדמי העני מגולל    והיתה לי נפשי לשלל    הייתי בדמי היגונים מתבוסס    עתים חלום עתים גוסס    ולא היה לי נס להתנוסס    פשטתי מעילי הגאוה והחדוה    ולפני מלכים נתנני הזמן לראוה    תחת היותי בשכבר הימים נחמד להשכיל ולעינים תאוה    ותהי הדאגה אמנותי    והתלאה סחורתי    פעם בוכה ופעם מקונן    ופעם לרואי מתחנן    חשך משחור תארי    וצפד על עצמי עורי    ומנעתי את לבי מכל שמחה    והאנחה היתה לי לארוחה    ושמתי מגמת פני לגלות בראש גולים    ולשקוד על דלתות האצילים    אולי אמצא נבון ירוה במענהו צמאוני    ונדיב אחשף לפניו צעיף פני    או חכם יניס במראהו יגוני    אנכי בדרך ואלהי אבי    נחני בית אדוני השר איש כלבבי    וכראותו אותי לא הייתי רע בעיניו    ונשאתי חן וחסד לפניו    ויאר אלי פניו    יביאני אל ביתו    ויראני את כל בית נכותו    ויהי כראותו אותי בכלי גולה עולה    כאיש ממקומו גולה    וכסלי מלאו נקלה    ויאמר הדוד הנעלה    מדוע הארץ ובכל הגוים    אי רד עם אל ועם קדושים    החדלת את תירושך המשמח אלהים ואנשים    ואען ואמר ידע אדוני הנאמן    והדוד החומל והרחמן    כי טרם נתקו מיתרי ושדד אהלי    שלו הייתי בביתי ורענן בהיכלי    אמנה בימי חרפי    בהלו נר כוכבי נשפי    ערבתי לרעי ותקעתי לזר כפי    ונוקשתי ונלכדתי באמרי פי    ואחרי כל זאת הסבות התגלגלו    והגבעות התקלקלו    וההצלחות התדלדלו    והעני והזקנה רוכבים צמדים    והנושה בא לקחת ילדי לו לעבדים    ולו היו אודותי וקורותי בספר נצמדים    לא ישאהו צמד פרדים    והנוגשים אצים לאמר    כי את יי עזבנו לשמור    נרפים אתם נרפים    עד מתי אתם פוסחים על שתי הסעפים    כלו מעשיכים לב האבן    דבר יום ביומו כאשר בהיות התבן    וימי קלו מני רץ    אחבל וחבל נמרץ    וכל כלב לשונו עלי יחרץ    ולכן אין חזון שירי נפרץ    ושעפי ורעיוני    לא מצאו חזון מאדני    שנאתי את אשר אהבתי    ונקעו ממני נפשות עליהם ערבתי    ואני זקנתי ושבתי    ואיך יעמד לבי ותחזק ידי    והנה בשמים עדי    ובמרומים שהדי    כי מיום נשבר כד הוני על המבוע    לא לבשתי בגד צבוע    ולא עמד לבי רגע אחד קבוע    אף כי יום או שבוע    ואהיה שארי עוכר    ולא נמנעתי מהשתכר לכל שוכר    ולו הועלתי הייתי בשרי מוכר,    חשבוני רעי כמתנכר ולא התנכרתי    ולעוקר ברית אחים ולא עקרתי    אי נאמנות היה לי מעיר לעזר    וכל שר ונגיד הון ורכוש אלי יבזר    והנני היום אחור נזור    ואין דן דיני למזור    לקחתי על מנת להחזיר ותוחלתי נכזבה    ותהי אמונתי עיר לא נעזבה    מה אוחיל עוד אחר אשר המסכנות    הביאני לזנח הנאמנות    והתחלתי בשבח וסימתי בגנות    מה אדבר ומה אצטדק ולא יתנני הזמן לשלם נשיי    ורואי יאמרו כי לא מחסר כל רק מפאת קשיי    שחקתי על הזמן והיום בי שוחק    אני כותב והוא מוחק    וחמה עזה בחק    ובראותי נדיבי עמים אשב מנגד כמטחוי קשת הרחק.  ואשא משלי ואמר:  אראה זמני יום ליום נסע    אראה הדר שמשי והוא שקע    אראה אני נכאב ויומי רד מאד    אראה יתד אהלי ויתרעע    אראה אני תבל וידה תחזיק    בכנף מעיל הודי ויקרע    מן-גו יגרשוני כהיום גאלי    עלי כעל גנב יריעון רע    יד הזמן אתם ועמם אחרי    עם שופרות היובלים תקע    יאמר זמן עלי אשר הם יאמרו    הם יאמרו קדש והוא ברנע    אי ים תבונתי רחב היד ואי    שכלי אשר היה תמול שפע    מי האמין כי מי תהומך יעבר    עור ופסח וקב קטע    מה אמרה נכאב ואין לי אם ואב    אין אח ואין חמל ואין לי רע    אזעק בלב נשבר ואכה כף לכף    אבכה לקרתי ואין שמע    אם אקראה בשלום אנשים יאמרו    מה-לך ולשלומי חדל פשע    רצע זמן אזני לעולם לעבד    צר לי ומי יתן אהי גוע    ארור זמן בגד ארורה האד-    מה בעבורו וארור מרצע    מה לי ולבני הזמן כי יקבו    אתי כאיש מדון ובר מנע    אזכר ימי חרפי ואזכר יום אהי    חרבי בבטן הזמן תקע    ואהיה אמון אני אצל אמון    אינק שדי נעמו ואשתעשע    מי האמין על בערים כי יאמרו    בעדי אלהים ואנוש קבע    מי האמין כי ממשלי יקרו    לב הנדיבים יהיה נקע    מי האמין יום בי חמדות ספרו    כי יקראו כיום שמי בצע    לא האמינו ידעי כי הזמן    ישפיל גאון לבי ויכנע    יעד זמן לשפך עלי בניו חרון    אפו ואמרו בי לבד בצע    טמן לנפשי פח וקצץ לאויל    וכסיל פתיל זהב ופח רקע    אויה זמן אל מי כבודך תחלק    כיום לכל-סכל ומשתגע    תשים לך נזם זהבך באף    חזיר אשר בבץ וטיט טבע    תשכח בני אל חי קדשיו יודעיו    ותעשיר זד לאליל כרע    המעלה עשן וארץ יחניף    פוטר למי הריב ויתגלע    יאמרו עלי אישים עשירי גאוה    זה תם וזה ישר וזה ידע    ובעד חכם לבב שללו הזמן    יאמרו אשר מוסר וחק פורע    יתמלאו יתלחשו עלי בני    נבל והנרבע והרבע    בזו ללבי לעגו שכלי אשר    אתמול עצת הרזנים בלע    לא זכרו מטה תעודתי אשר    היה למטות רזנים בלע    לא זכרו שכלי ואדרתי אשר    ירדן תעודות רום וים בוקע    יתפארו המה בשלחם    זכרו פרת שכלי אשר נבע    יתפארו עלי אוילים עקרים    מטע אלהים ואני נטע    ובעת אשר נטעו נטע חשק ושוא    זרע צדקה אהיה זרע    ובעת נבוניהם להרים שובבום    מבין ספרי למדו הצנע    יתפארו עלי אשר לא ידעו    מה בין למניע למתנעע    ההרסים קיר האמון עד היסוד    המה לקרקר ואני קבע    לא ידעו בין יד ימינם אל שמאל    האמרים אלי חדל הרע    עד כל עויל וכסיל וכל זר ואויל    יורה חצציו בי וכמתעתע    שכחו אשר שכלי תמול לא יחטא    חציו ולשערה יהי קלע    אם כל נבוניהם עשירים לאמון    אהיה בשכלי לאמון רבע    לא האמין עמי וידע שמי    עד אערץ המון ואשתרע    כי ישחקו עלי צעירים בערים    או צר ומצוק אהיה פגע    אתמול לבבי עד שחקים יעלה,    שיאו וראשו הזבל נגע    היום עלי נפשי יגונות צבאו    היום לבבי ממרור שבע    כי זנתה מאחרי ארצי האם    גמר זמני ואני הושע    יואל ויקח הזמן הוני ואך    נשיי לבדו יהיה פרע    לו מותתני הזמן טרם אהי    ערב ערבה או לזר תקע    כי אחזה כי על ערבתי אני    חשב להוסיף ואני גרע    שכל זמן ידיו ללבי ראש ירו    כי הוא אשרות הזמן גדע    צרו יגונותיו עלי לבי ולא    לגור בלבי רק להשתקע    יד לחמי כיום ילמד לקרב    זה רב וזה ערב וזה תבע    זה יחרץ לשון וזה אחז כנף    בגדי וזה לשפטים קבע    לא ייעפו כיום מבקשי לחמי    המה בחדשם ואני יגע    אם אעלים עניי זמן אתו יגל    אדמה לשב השערה צבע    חושה אלהים חי וקבץ נדחך    ובעזך צו לאסף צלע    יהמה לך כיום וישטח נגדך    כפיו ועינו בבכי דמע    השקט שאון לבי ותחיש לו פדות    צור מחריב הרים וים רגע    כי אחזה ימים ינדהו באף    אראה זמני יום ליום נסע  ויהי כשמוע השר את אודותי    ואת אשר התעלל בי הזמן ואת אותותי    התעצב למפקד מחמדי    ויאמר בלב נשבר שמעתי מאודותיך די    ואחרי אשר התנכר לך הזמן    השקט ובטח באל הנאמן    ובו תהיה נעזר    כי המגור לא ידחה מה שנגזר  וישא משלו ויאמר:  אם האופן לך התנכר    וזמן בגד לך התאכזר    השקט ובטח כי המגור    הוא לא ידחה מה שנגזר.  ואען ואמר ומי הוא זה אשר מרעת הזמן ישתוק    וכבר עשה בעד נדיבי עמים הרתוק    אשר חלף רוח מאתו ויעבר ואשם    ויעלה מעלה מעלה בני נבל גם בני בלי שם    והנדיבים אשר מעולם אנשי השם    מביתו יגרשם    חוח באהליהם קימוש יירשם  ואשא משלי ואמר:  זמן שר יחנק ועבד מפנק    ובו צר ואויב כאריה יזנק    יחיה ברשעו מחיב בפשעו    סקילה שרפה והרג וחנק.  ויאמר השר נפלאתי בידעי חריצותך    ושמעתי שמע חכמתך    וכי אתה מן היושבים ראשונה במלכות הדעת והתבונה    והיית מראשי העדה לתורה ולתעודה    ושמעתי אומרים כי יד חרוצים תמשול    ושלום רב לאוהבי התורה ואין למו מכשול.  וישא משלו ויאמר:  אם הגזרה ירדה ממעל    אם-כן חריצות האנשים הבל    ירהיב זמן רעים ועשי תבל    כי כל בליעל עד רום יעל  אכן אשר לא כרעו לבעל    ישבר זמן אתם כשבר נבל    המה בעיניו כהני איזבל    להם מקרא בית חלוץ הנעל  אחר אשר עין הזמן עורת    כי לא יחלק טוב לאישים טבו    ולבערים לא יגערה מגערת  אשוב אני עור ולא יחשבו    עוד רעיוני על דבר תפארת    אולי לטובה את שמי יכתבו.  ואיך לבי על דבר תפארת יטריד רעיוניו    והזמן מן הנדיבים יעלים עיניו    חי אני כי אחרי היות הזמן עור    גם אני אהיה מכה בסנור    כי הוא כאב ואנחנו לו נתונים    ומעשה אבות יעשו בנים    ואקוץ בנדיבות בעל כרחי    אחרי אשר עמה כהתה עיני ונס לחי    ואזנח המליצה אשר היתה ראש שמחתי    אחרי אשר לא השביתה אנחתי.  ואשא משלי ואמר:  אם הזמן עור ובניו נחנו    אל הזמן נדמה בכל כחנו    כי כהתה עין ונס לחנו    על חן ועל חסד אשר משחנו  שלו פריצי עם ותפל טחנו    נתפרצה כיום בעל כרחנו    אולי כקדם יערף לקחנו    כי על נדיבות לב לעפר שחנו  אויה נדיבות אתך שויתי    נגדי ועמתי, ולא עברתי    מצות שפתיך ולא שכחתי  בא יום ולא היום אשר קויתי    בו ממך חמדת לבבי זרתי    ואעגבה בבוז תמול הפחתי.  ועתה אבי ראה גם ראה    מדוע לא אעמד משתאה    וחלק הזמן לכל המון ישראל למאיש ועד אשה    אשפר ואשישה    ובית מדות ועליות מרוחים לדירה    ומטה ושלחן וכסא ומנורה,    ישבו איש על שדה מקנתו    תחת גפנו ותחת תאנתו    במדבר בערבה בהר ובשפלה    ואני אשכן למול עקרב בשחר ולערב נכח העגלה    ואם באתי לחבר קורותי חברתי בהם מגלה    ועתה הברכה אחת היא לזמן אבי    מדוע לא יעשה מרעה לבלתי עצבי    הלא אצלו לי ברכה השחקים    כי נגליתי היום לעיני אמהות עבדי כהגלות נגלות אחד הרקים.  ואשא משלי ואמר:    הברכת הזמן אחת ואם היא    לחונן את יציריה עצלה    העיני הזמן קמו וכהו    ואם אזן זמני היא ערלה    הלא אצלו שחקים לי ברכה    אשר כל תאוה מני אצולה    הנגלו שערי מות לנפשי    ודרך תוצאות חיים נעולה    הקצור קצרה יד הזמן מ-    פדות או אם להציל לא יכולה    בשומו את ענן אידו ופידו    לבושי וערפל לי חתלה    לכל-פשע ואל כל ריב ומצה    זמני יעלני בתחלה    ברית כרתו עלי נפשי תלאות    וכמבוא עיר פרוצה יעלו לה    יגון לבי פרי יתן בעתו    ואנחתי הכי תתן יבולה    אסירי הזמן טבעו בתוך בץ    ורגלי הטבעו ביון מצולה    אני אדן והצרות קרשים    אני אפוד וחשני כוס רעולה    ומדי דברי אזעק וחמס    ושד אקרא וארים קול כחולה    ותבחר מחנק נפשי ומות    לנפשי יערב מיום גאלה    וקדרים שגבו ישע ונדמו    אריות שאגים ואני נבלה    ונשמתי הכי תבל כאלה    התצלח ועלי יגון שתולה    וקדרות שודדי אראה כאור יום    ואורי אחזהו כאפלה    ונבלות בערים חשבו נדבה    ונדבתי חשבוה נבלה    נשיקתי חשבוה נשיכה    וקול שירי יכנו קול יללה    ומתבל ינדני בני יום    כאלו בזמן אין לי נחלה    הסיתוני ויכלו לי כאלו    אני שמשון והמה לי דלילה    יניסני עלה נדף בקולו    והייתי תמול מניס קהלה    ונחשבתי חדל אישים ונבזה    לעם נחשב אני שלשום סגולה    ואין לי בזמן הרע מתיקה    אשר לא תהיה בראש בלולה    שטמוני בני ימים כשטמת    זאבי הערבות לרחלה    שנת הבלי שנת חבלי וחילי    מעברת וצרתה כפולה    ואררי יום שנת הבלם פשוטה    ומחלתם יהי לה קץ ותכלה    תלאתי ארכה עד שמטות    ושמחתי כמו-רגע שקולה    ודמעותי יבישון העננים    כיום מבול מלמדות נזילה    משנאי הם כהר ציון ואני    כהר עיבל מעתד לקללה    וחית כל יציר עפר נתונה,    במתנה וחיתי שאולה    בבין עמל ובינות היגונים    אני נמשל כקטר העגלה    ולו אריב אני עם עם נמלים    נשאתני בפיה הנמלה    וארצי חנפה תחתי כאלו    תמול לא היתה מני בעולה    כאלו לא ארשתיה כאלו    תמול לא העטתני את מעילה    כאלו בחלה בי או כאלו    תמול לא העניקתני שללה    כאלו לא ילדתני בעצב    שכחתני והקשיחה עמלה    ונפשה נקעה מני ודרכה    משרכת כזונה וחללה    הדפתני דחפתני בימין    ולו אתי תחבק יד שמאלה    שכחתני ולא פשעי ואני    פרי כפה ובן בטנה ועולה    ואביט בזמן קדם ואחור    וימין גם שמאל מטה ומעלה    ואראה בערים בעם שלוים    ודורי אחזה נסע ונגלה    אבוי עולם רחב היד ותכיל    לרבבות עם ונפשי לא תכילה    נתתני במפתן החצרים    והייתי לעמודים לגלה    וחלקת להמון עם חליפות    ולי תכין כלי מסע וגולה    ואשכנה למול עקרב בשחר    ולערב לנכח העגלה    וצרת הזמן היתה בכח    עדי כי יצאה בי לפעלה    ואלו קרבה אליו אזי אש    לבבי לחכה גם מי תעלה    וישן הזמן לבי בחיקו    להסגירו ביד זרים לאכלה    כזיז שדי אשר יתחכמו לו    להרדימו בחיק עלמה בתולה    זמן ישחק למכאבי וילעג    ואת שברי ירפא על נקלה,    ונחשב לי לאכזר כיענים    ולא חס עין אנוש עלי לחמלה    ויסר בגדי בגד בשוטים    ולי יסר בעקרב וחרלה    ופנה מעסקיו הזמן רע    לשלם אל פני נפשי גמולה    ואהבתו מסתרת לנגדי    ותוכחתו לעמתי מגלה    ולו טעם זמן טעם זמני    אזי אם הזמן היתה שכולה    ונמשלת תלאתי לעלה    קדומה ואני לה כעלולה    ודמיתי זמני אש ומקריו    לעצים ואני השה לעלה    ולו אבכה לקרתי יבישון    דמעי כל יאור מצור וצולה    ולו באתי לספר דאבוני    וקרתי אחבר בם מגלה    ולכן אשמרה מחסום למו פי    ודמיה אלי נפשי תהלה  ויהי כשמוע השר הנאמן    את אשר התעלל בי הזמן    והחליד הסכין בין סמן לסמן    שם מגמת פניו לנחמני מכאבי    ולהשקיט במאמריו שאון עצבי    ויאמר חי יי וברוך צורי    כי למחלתך אכין צרי    ויאמר אלי אמר נא הנכאה    אשר עמדת לצרת הזמן משתאה    הנסה דבר אליך תלאה    ואיה איפוא מוסריך הערבים    ושמיך אשר יתנו רביבים    הנה יסרת רבים    וידים רפות תחזק ולבב יתחמץ    כושל יקימון מליך וברכים כורעות תאמץ    ועתה כלה שד ואפס המץ    ומי לא יפלא עליך הפלא ופלא    והוצאת בשכבר אסירי הזמן מבית כלא    כי אתה תבוא אליך ותלא    מי יחזיק ביד הכושלים אם לא תחזיק    ומי ייניקנו שדי אהבה אם לא תיניק    ומי ימלא את כלינו שמן ששון אם לא תוציק    ומי יריק לנו ברכה עד בלי די אם לא תריק    פתח פיך ויאירו דבריך    והסר כעס מלבך והעבר רעה מבשרך    ושא משליך ושיריך    והמה ינחמוך    וגער בזמן וקורותיו אשר הממוך    כי משוררי הזמן ונבוניהם לא עממוך    ועתה הדוד הערב לגדל מעלתך,    גלעד לתת צרי אל מחלתך    ואם לא ינחמוך דבריך ומליצותיך    לא ינחמו דברי זולתך    עורה כבודי עורה הנבל וכנור    הכה בזמן וגע בצנור    ושוטט בחוצות שכלך    קרא בגרון אל תחשך כשופר הרם קולך    ושא על אנשי הזמן משליך    ובמיתריך תכונן על פניהם    והגד מעלתך עליהם    ומה חלק האל לך ומה חלק הזמן אליהם    ובזה תמצא לך נחמה    ותעשה מאנשי הזמן אשר לא הגיעו אל מעלתך נקמה    ולכן הסר כעס מלבך ומבשרך תוגה    כי כה אמר יי אלהי רעה את צאן ההרגה    כי מי ירעה את עמי אם לא תרעם    הגד לבני ישראל את תועבות הזמן ותודיעם    כי כוכבי השמים וכסיליהם כסילים    ואת רחום בעל טעם.   וישא משלו ויאמר:  צבי פאר זמן חבוש    צרי לעם וקום רעם    ראה כסיל זבל כסיל    ואת רחום בעל טעם  ויהי כשמעי את דברי השר איש שלומי    היתה רוח אחרת עמי    ועוררתי רעיוני ושנסתי מתני    ושמתי אל המדבר פני    ואצא עם כלי זעמי    על הזמן הגוזל את מחמדיו מעמי    ולבוא במשפט עם עם חרמי    ולדבר עליהם תועה    ולמחות מעל פני דמעה    ולנחם לבבי מכאבו    בהזכירי חרפת הזמן וטובו    ובעופפי חרבי על פני אשר כסו פניהם בחלבם    ובטמאי את צפוי כספם ואת אפדת מסכת זהבם    ובהראותי בראיות לא מרמות    כי טובות הזמן ורעותיו מדמות    והבוטחים בו נמשלו כבהמות    קראו בשמותם עלי אדמות    והשמחים במתנת ידו שמחים ללא דבר    להיותו קנה רצוץ ונשבר    והשותים במזרקי יין    נחשבו לאפס ולאין    והפורטים על פי הנבל    הבל הבלים הכל הבל    בשכבר הימים הכל נשכח    ויי במשפט יבוא ועם אנשי הזמן יתוכח    וההצלחות הנעימות    והמעלות הרמות    הם למלאכי אלהים העולים בסלם החכמות    המטהרים והמתקדשים    ואל האל נגשים    והיורדים חשים    לעשות נפשים    להיות חיים אחרי מות וקדושים    יראו נתיבות הזמן תחתיהם    יושבים ועטרותיהם בראשיהם    אור נגה עליהם    ואשא את מליצתי    לנחם לבבי ולבב אנשי עצתי ואמר:    אני הגבר ראה עני בשבט עברת הזמן    ונלכדתי ברשתו אשר טמן    החדלתי את תירושי וישבת המן    ויכתב ככל אשר צוה המן    לא יתן שנה לעיני ולעפעפי תנומה    פן אראה אהובי ונאמני ויהיו אלי לנחמה    ראה הזמן נדבת ידי בכל אשר אפנה    ועבר עליו רוח קנאה וקנא    ולא מנע ממני כל ערבות    רק פן אבוא לידי נדיבות    ולא הטריד רעיוני    רק פן אדבר בו גנאי    ולא הפיל עלי חרדתו    רק פן בחרב אצא לקראתו    לא אתמה אם שנאני כי שנאתיו    ולא אגער בו אם הלאני כי הלאתיו    ואם היום הביא בכליותי בני אשפתו    ושבעתי חרפתו    תמול לקח מידי כפלים בכל חטאתו    ראה הזמן כי שמתי פני להלחם בו    וכי אשיב צור חרבו    וכי העליתי אסיריו מתהומותיו    הגיש עצמותיו    וערך למול פני מלחמותיו.    ויאמר נראה מה יהיו חלומותיו    והנני כגר בארץ וכאורח    מר צורח    מלפני הזמן בורח    יתקלסו בי לאמר עלה קרח    הייתי שחוק לכל עמי    ותהם כל העיר עלי ותאמרנה הזה נעמי    אי נדיבות הנחתיך שלא ברצוני    והנני מאלהי כסף ואלהי זהב חיצוני    ואשר מאסתי אבותם לשית עם כלבי צאני    אשר אמרו לא יראה יה    ודמן טעון הזיה    איש צרור כספו בשקו    והרבה ספרי מינות נושרים מחיקו    ולא ידע במלאת שפקו    בי יי מה אמר אחרי אשר שחקו עלי צעירים    יזבחו את זבחיהם לשעירים    לא ידעו מי שם כספם באמתחתם    וצרעת הכסילות פורחת בקרחתם או בגבחתם    ידברו קשות ויענו עזות    יאמרו ידנו רמה ולא יי פעל כל זאת    ואשר בשכבר הימים הפילו אלי תחנתם    שבתם וקימתם הייתי אני מנגינתם    ועל גבי חרשו חורשים האריכו למעניתם    ויהי לבבי בי גוער    וכמץ מגרן יסער    זעקת שבר יעער    ולמפקד מחמדי יתעצב    ולראות מה אשיב על תוכחתו יתיצב    ואשיב אל לבי דברים נעימים    אולי אשלם לו ולאבליו נחמים    ואמרה הבט נא לבי בעין שכלך    וראה המתחכמים עליך    אם רב גבולם מגבולך    שא נא עיניך וראה מה חלק להם הזמן    ומה חלק לך האל הרחמן    להם חלק ברכות תהום רובצת תחת    פח ופחד ופחת    ולך חלק ברכות שמים מעל    ונפש בזמן תגעל    ואשר יבזו לי לצרותי    ויתמהו לקורותי    היוליכו אחריהם אוצרותם כאשר אוליך אוצרותי    אמר נא לבי לכל הולך אחרי בצעו    בזאת תבחנו חי פרעה    נהיה שנינו ערומים    ונראה מי הם הפקחים והערומים    ונסגר הספרים    ונראה בלב מי החכמות והמוסרים    ומי כתר החכמה על ראשו    ומי השותה וישכח רישו    הם בהפרדם מן העולם יטה לארץ מנלם    ועזבו לאחרים חילם    ואני נתתי החכמה סלם    וראיתיה לזכר ברית עולם    אם אמות לא ימותו ספרי    ומשם יתנו ריח נרדי עם כפרי    הם ישכבו למחראות    בשמלות בלות ומטלאות    ובגדי יהיו בפז השכל מסלאות    יפות המראה והבריאות    ובשכבי במנוחי    יקראוני אחי, מת ואני חי    ומהם תדע באמת    כי החי מהם הוא המת    בבקר ייטיב גהה    לעת ערב והנה בלהה    ואם היום ימשלו עשירים ברשים    וישתו יין ענושים    עוד מעט ותמות בנער נפשם וחיתם בקדשים    וטעונה הפשט ונתוח וכליל לאשים    וכבר בארו אנשי הסגלה כי הפרוטה איננה תהלה    וגרה איננה מעלה    לא אחוש לאש הזמן אחר אשר יצילני מהאש הגדולה    ולא אירא מחסרונו אחרי אשר יביאני אל המעלה המהללה    ולא אירא מחרפתי בעולם הזה ובזיוני    אחרי אשר יביאני    אל הכבוד הרוחני    ואל תפארת העולם הרבני    לא אחוש אל מחמדי אם הפסדתים    אחרי אשר קניתי מרבדי השכל ועל גרגרותי ענדתים    סחרתי סחרי החכמה ולא יניחוני    ואורם ואמתם המה ינחוני    בשכבי ישמרו עלי והקיצותי המה ישיחוני    ובעת יספרו על איש ויאמרו פלוני קנה דג נפלא    ושתה יין בכתם אופיר לא יסלה    יאמרו עלי פלוני חבר פרוש משלי    על דרך הסוד הנעלה    וכל רז לא אנס לה    ובעת יאמרו פלוני קנה רביע פרה    וסחר סחורה    יאמרו עלי פלוני חבר פרוש חמשה חמשי תורה    ולא השאיר רמז וסוד    מקירות הספון ועד היסוד    ובעת יאמרו לפלוני הנמהר    דגן תירוש ויצהר    וארז ודחן    יאמרו פלוני חבר בדקדוק הלשון ספר אבן בחן    ובעת יאמרו לפלוני בית מדות ועליות    עברו משכיות    ומגדל בנוי לתלפיות    ועופות וחיות    ואבנים טובות ומרגליות    יאמרו פלוני חבר ספר בבאור צורת האותיות    ונתן האחדים והעשרות והמאות    רמז אל האלהיות והשמימיות והטבעיות    ובעת יאמרו פלוני הלך בארץ ישמעאל    וסבב הגלגל ובית אל    יאמרו פלוני פרש ספר ישעיה וירמיה ויחזקאל    ובעת יאמרו לפלוני סחורת האיים    והשירים הנכרים וההגריים    יאמרו לפלוני השירים העבריים    אשר לא נבראו בכל הארץ ובכל הגוים    ובעת יאמרו פלוני רשע ערום    יאמרו לפלוני המליצות הנשאות עד שמים לרום    חכמי ספרד ישחרום    ובפרובנצ""א יפארום    וכל רואיהם יכירום    ובעת יאמרו לפלוני עטרות ודיבון    וצמר צחר ויין חלבון    יאמרו פלוני בקי בכל נתיבות החשבון    ובעת יאמרו לפלוני ארון וכפרת    וכתנת בד ומעפרת    יאמרו פלוני בקי בחכמת התשברת    ובעת יאמרו פלוני רבו כספיו וזהביו    יאמרו פלוני בקי בחכמת הגלגל ובכוכביו    ובעת יאמרו פלוני כפר בעקר    יאמרו פלוני חכם בחכמת המחקר    ובעת יאמרו פלוני נשתכר בפורים    יאמרו פלוני דרש ביום הכפורים    ובעת יאמרו פלוני ופלוני עשירים    יאמרו פלוני אכל לחם אבירים    ולו יד ושם בכל ארבעה ועשרים    ובעת יאמרו על איש מחר ימות    יאמרו פלוני חבר פרוש איוב ושיר השירים וקהלת על השלמות    והוא ינהגנו על-מות    ובעת יאמרו פלוני דבר נבלות    יאמרו פלוני פרש חמש מגלות    וספר תהלות    ובעת יאמרו פלוני לץ יהיר    יאמרו פלוני למד ספר הבהיר    ולשונו עט סופר מהיר    ובעת יאמרו פלוני בתוך עלמות תופפות    וצאניו מאליפות    ולו מן הסלת אפות    ומבגדים חליפות    ושפחות חרופות    והשרות והנטפות    יאמרו פלוני בקי במולדות ובתקופות    ודבריו כמשמרות נטועים בעלי אספות    ובעת יאמרו פלוני לבוש שנים    יאמרו פלוני שפתותיו שושנים    ובעת יאמרו פלוני בכלנו ולבו בכרכמיש    כתמר מקשה ממקומו לא ימיש    יאמרו פלוני מוציא לך מים מצור החלמיש    ובעת יאמרו על איש מילדי העברים זה    וניבו נבזה ורזה    יאמרו פלוני מזה בן מזה    ובעת יאמרו פלוני שפך דם נקי    ואכל והקיא    יאמרו פלוני בכל החכמות בקי    ובעת יאמרו לפלוני היד המרבה לבדק בנשים    יאמרו פלוני יועץ וחכם חרשים    רד עם אל ועם קדושים    המשמח אלהים ואנשים    ובעת יאמרו פלוני קנוא ונוקם    יאמרו פלוני חרש וחושב ורוקם    ומשבית אויב ומתנקם    ובעת יאמרו פלוני כזב ושד ירבה    ולו סוס ירעישנו כארבה    יאמרו פלוני אזן וחקר תקן משלים הרבה    ובעת יאמרו פלוני קנה הברבור    יאמרו פלוני בקי בסוד העבור    ועסק בצרכי צבור    ובעת יאמרו פלוני אכל פרי כחש    ישך כנחש בלוא לחש    יאמרו פלוני חכם חרשים ונבון לחש    ובעת יאמרו על אנשים כי דממו ונאלמו    או הליכות שוא קוו למו    יאמרו לפלוני החידות אשר נעלמו    וחשבון ראש כוכבים כי רמו    ובעת יאמרו פלוני בקי בחרישה ובקצירה,    ופלוני הדלת תסב על צירה    יאמרו פלוני בקי בספר יצירה    ובעת יאמרו פלוני יכין לערב צידו,    ועשו אחיו בא מצידו    יאמרו ברוך שחלק לפלוני מכבודו    ובעת יאמרו על איש כי אשתו תטחן לאחר    יאמרו על אשתי היתה כאניות סוחר    ומלאתה ודמעתה לא תאחר    ובעת יאמרו אשת פלוני עתליהו המולכת    בכרה קלה דרכיה משרכת    ובפיה להט החרב המתהפכת    ולבה אסורים ובית המהפכת    יאמרו כי לאשתי אהבת חסד והצנע לכת    ובעת יאמרו אשת פלוני עברתי על טוב צוארה    יאמרו פלונית לא יכבה בלילה נרה    ובעת יאמרו פלונית גרגרנית    ובניה פניהם אחורנית    יאמרו פלונית אהרונית סהרונית ערנית    ובעת יאמרו אין חפץ לפלונית כי אם במאה ערלות פלשתים    יאמרו פלונית דרשה צמר ופשתים    ובעת יאמרו פלונית באימים תתהולל    יאמרו פלונית אשה יראת יי היא תתהלל    ובעת יאמרו פלונית בין שדיה נאפופיה    צר ואור חשך בעריפיה    מוכרת גוים בזנוניה וממלכות בכשפיה    ורשפי אש רשפיה    יאמרו פלונית שמש צדקה ומרפא בכנפיה    ובעת יאמרו פלונית כיונה פותה אין לב    תבשל גדי בחלב    יאמרו פלונית אשה חכמת לב    ואחרי אשר חבלים נפלו לי בנעימים    ותהי נחלתי נחלת שדי ממרומים    איך אקנא לאנשי דמים    האומרים הב הב    יעשו להם אלהי כסף ואלהי זהב    לי כתר התורה העליוני    וכתר המלכות הרוחני    ותפארת העולם הרבני    וכתר שם טוב אשר על גבי    הוא כספי וזהבי    אשר בו יתהלל המתהלל.    לא ישללנו ממני שולל    זאת נחמתי בעניי ואכתבנה לזכרון בספר    נותן אמרי שפר    למען ידעו עיפה ועפר    כי אמאס הזמן ונחמתי על עפר ואפר    ויהי כשמוע השר המליצות הנעימות    ואת שמע הספרים והחכמות    והמעלות הרמות    אשר נקבו בשמות    ויאמר חי אני עשית מהזמן ומבניו נקמות    ועתה הנני מעמך שואל    להודיעני במה היית אל החכמה גואל    ומדוע השכל כל שר ונגיד יגאל    והיה מטות כנפיו מלא רחב ארצך עמנואל    ואען ואמר שכלי עלה וגבר    כי שעבדתי כל הדברים לנפשי ולא נפשי לדבר    וצויתי לכל יצורי נשקו בר    ושנאתי הזמן ותענוגיו ומנחתם ונסכיהם כמדבר    ובכן עליתי במעלות השכל אבי    ולקחתי החכמות בקשתי ובחרבי    ונכבדות מדבר בי.  ואשא משלי ואמר:  מידעי שאלוני עלי מה    ובמה שכלך עלה וגבר    השבתים בשעבד הדברים    אלי נפשי ולא נפשי לדבר    ואקץ בהדר תבל ויום יום    אצוה אל-יצרי נשקו בר    בכן עלה לבבי מעלותיו    ובי חן טוב ונכבדות מדבר.  ואשר הועילני ללמד התעודות    והתורה והעדות ולהתענג בסודות    ועשותי עמודי מכסף התבונה ומזהב השכל רפידות    הוא בחרי להם השעות הנכבדות    ואמרתי אל נפשי    נפשי תני היום אל הסחורות    ואחר סור הזהמא ההמונית והתמונות הכעורות    ותתפשטנה המחשבות הטהורות    כזהר הרקיע מזהירות    למדי התורות    וקומי רני בלילה לראש אשמרות  ואשא משלי ואמר:  לקול זעקי בקנין התבונות    חצות ליל יריבן בי שכני    השיבתים ימותי הם לאכלה    ולסחרה והליל לאדני  ומן התמה מאיש יתן בכוס עינו    ומשמוע החכמות כמו פתן חרש יאטם אזנו    וישתה וישכח רישו    ונתן שש וארגמן לבושו    ויטריד השעות הנכבדות    בתענגות בני האדם שדה ושדות    וימשך אחר התאוה אשר לא ישובון כל באיה    ולא ידע כי רפאים שם בעמקי שאול קראיה    ויקרא בחכמה ובפרושה    בעתים מעתות הפנאי קריאה חלושה    ובחשבו כי הגיע אל תכליתה    הוא ערם מידיעתה    ואבי ראה גם ראה איך יתחרה איש אין    והוצאתי אני יותר בשמן מאשר יוציא הוא ביין.  ואשא משלי ואמר:  יתמה אנוש לטוב שכלי ועל    שכלו אשר קצר ואין לו שחר    אוציא אני יותר בשמן מאשר    יוציא ביין חלבון וצמר צחר.  ומן הדברים אשר לחשק בחכמה הביאוני    ועל כנפי נשרי התבונה נשאוני    ותענגות הזמן לא השיאוני    הוא כי זמן לי האל אשה חכמה    יפה כלבנה ברה כחמה    נשואה על כתף התהלות    ועל דבשת המעלות המהללות    ואחרי אשר זבדני זבד טוב ונכבד    הייתי על מעלתה נעבד    וחמלתי על כבודה כן יאבד    ואמרה על לבי איך יצרי אעבד    ולי אשת חן תתמך כבוד    אין טוב לי מאשר אישיר מפעלי    ואפלס מעגל רגלי    עד יאמרו רואיה כי היא ראויה אלי    ואתנה פני אל מול פני המזמה    ואהי שבר בחומת החכמה    עד יאמרו הרואים מה טובה זאת החברה ומה נעימה    כי התחבר השמש לכימה.  ואשא משלי ואמר:  דודי שאלוני במה יספתי    חכמה וכבוד על עשירי גאוה    ואמרה בזכות אימה נאוה    כל רז וכל סתום אני חשפתי  גם כי בעד שכלי אני נשקפתי    כי לא כבת נעוה אסירת תאוה    אשתי ראיה אל גביר בן עלוה    על כן לכל חכמה אני אספתי  פן-יאמרו ראי ראו יברוח    פניו פני איש אך בשכלו תיש    נשא צביה אין ליפיה חקר    אך יאמרו ראי וכל איש רוח    שמש ביפיו קם ונשא עיש    לו יאתה משמרים לבקר.  ויאמר השר באמת שמעתי על אשת חיקך מנעם מוסרה    ויצא לה שם בגוים לצניעות ולטהרה    אמנם לא שמעתי מיפיה והדרה    ואען ואמר לא אכחד מאדוני    הנני נשבע בגאוני    כי לו היתה בימי המלך אחשורוש אשתי    תיטב בעיני המלך ותמלך תחת ושתי    ועת צעיפה תגלה מעל פני הדרה    לילה כיום יאיר כחשכה כאורה    ועת תתכס בצעיף ותתעלף אורות אחזו שער    תשת חשך ויהי לילה בו תרמש כל חיתו יער.  ואשא משלי ואמר:  מה יעשו אלי צבא מרום    מה יעשה שמש ואם מרד    אתי צבית חן לאור יומם    מה תערץ לבי ומה תחרד    תתגל בתוך אהלי והנה אור    תתכס ותתעלף והיום רד.  ויען השר ויאמר תמה אני אם בעל אשה כזאת ירעב ויצמא    ואם יחרידוהו היגונים ואם יוסיף עצב עמה    ואען ואמר מעלותיה והדוריה לנגד כל התלאות דים    ועת יהמיון היגונים עלי כהמות ים    שמשה תזרח ונודדו ולא נודע מקומם אים.  ואשא משלי ואמר:  אני אשיש ואקרא גיל והידד    בעת עם יעלה אשכן לבדד    והעת חיל תלאות יחרפני    שמש יעלה יזרח ונדד    ולו במחנה אלדד ומידד    הכי יתנבאו אל דד ומי דד.  ויען השר ויאמר שמעתי אומרים עליה כי היא באם היא חכמה    היא ערמה מערמה    ונוטה אל הכילות ואל מרך לבב דבר מה    ואען ואמר חייך השר כן דברת    אמנם יפי ומעלה ממנה ספרת    כי כבר אמרו חכמים אשר שבחו החכמה וגנו הסכלות    כי מעט פתיות ומרך לבב וכילות    הם מעלה באשה ובאנשים הוללות    כי בהיות לה לב אמיץ כבודה ימעט    ואין טוב שתאבד הון ותבעט    ויקר מחכמה ומכבוד סכלות מעט.  ואשא משלי ואמר:  מעט קט פתיות ומרך וכילות    לאשה למעלה ולאיש לשפלות    יבאון בערמה ואמץ גבורה    אנשים למעלה ונשים לנבלות    ורוח נדיבה באישים פאר הוד    ונחשב נדיבות באשה לסכלות  ויען השר ויאמר אחרי אשר נתן האל חכמה ושכל בלבה    ולא תחסר כל בה    תמה אני אם בהצר אותך זמנך    לא יכבד עליך חסרונה מחסרונך    ואען ואמר חי נפשך אדוני    כי עת אראה חסרונה יקל בעיני חסרוני    ובראותי צרת נפשה אשכח צרת זמני    ובראותי עיניה יבישון הנחלים    נצבו כמו נד נזלים    ואזכר כל תגמוליה עלי ומעלותיה    לו יכלתי קניתי כל דמעה מדמעותיה    ארבע מאות שקל כסף עבר לסחר    ולולא ידעתיה כי היא לא תנשא הייתי פני המות משחר    כדי שתנשא לאחר.  ואשא משלי ואמר:  בשורי נר אוילי עם בהלו    ואראה מועדי בשש ויוחר    וצלעתי משוש לבי מבכה    בחסר-כל ודמעה לא תאחר    ואזכר מגמוליה רבבות    וצאתם את פני פני לשחר    אני אתאו היותי מת כהיום    ותנשא למחר היא לאחר.  ויען השר ויאמר כבר זכרת מעלת אשתך והדרה    ורואה אני כי היא יחידה בדורה    אמנם ירא אני פן לא באה חרפת הנשים אל אזניך    ודעת כללותם נסתרה מנגד עיניך    ותחשב היות כלם טבע אחד    בסודם אל תבוא נפשי ובקהלם אל תחד    ואען ואמר חי נפשך השר ידעתי מרמת הנשים    וכי הנה מצודדות את הנפשים    ובני אדם בהם יוקשים    והפלגת מרמותיהם    ורבוי ערמותיהם    מלספר נפלאות    לא יוכל איש לדבר ולא תשבע עין לראות    והנני אשלף חרב מליצתי עליהם    ולצאת בעקבותיהם    ולכן לבי בעבותות אהבתה נקשר    כי עץ חיים היא ותמכיה מאשר  ואשא משלי ואמר:  מצא אשה מצא    לו בשת הפנים    חרפתו לא תמח    ימצא בוז וקלונים    היא תשך כנחש    תפריש כצפענים    תשקיף מן האשנב    תציץ מחלונים    תתראה כבתולה    היא הרה לזנונים    גם בכנפיה דם    נפשות האביונים    לא תאבה לא תשמע    כי תרבה תחנונים    לא תקשיב קול מוסר    תקשיב לנרגנים    תשחק אל יום אחרון    גם תבז לזמנים    תשלח אמהותיה    לסרנים ותזנים    לא יחסר אביה    מכאובים ויגונים    ידאג פן תתפתה    עת היא רכת שנים    הגדילה תאנס    מפחות וסגנים    ובעת היא בגרת    או תביא סמנים    פן תזנה ברצונה    תתערב עם שונים    נשאת פן-לא תהר    תתאכזר כיענים    ותנחש ותכשף    את באה לזקנים    למלכת שמים    היא תעש כונים    ובעת כי תנשא    תרצה הגלינים    אף-בתי הנפש    ושביסים וסדינים    השרות ורעלות    נזמי אף ופנינים    וצמידים על היד    גם רביד בגרונים    וצניפות ורדידים    גם מרקחות וזנים    על כן יאמרו ספרי    משלי הקדמנים    כי האשה סבת    העדר הקנינים    היא מרכב סמאל    מלך השטנים    היא חצבת רהב    חוללת תנינים    ומקרקרת קירות    הרסת בנינים    בה נפחתו פחות    בה נרזו הרוזנים    בה ירשו למצער    אבירי חשמנים    בה נחפשו סודות    נגלו המטמונים    נתצו מגדלים    נהרסו ארמונים    כמה בה נשרפו    נסקלו באבנים    כמה נתלו כמה    בה מכים ומענים    חוה הראשונה    היא תעיד למבינים    בה גרש האדם    מגן העדונים    בה צמחו השדות    קוצים גם סלונים    בה ירדו הדרות    נצח באשמנים    זכרו כזבי בת צור    ראש אמות מדינים    נהרגו בה כמה    ונשיא השמענים    זכרו אשת שמשון    בשדה העקרנים    פלגש בגבעה    עם הבנימינים    ולזקנת קהלת    היו לו כשלונים    בנה במות אל מל-    כם שקץ עמנים    לכמוש שקץ מואב    עשתרת צדונים    דרשו מעל ספרי    חזים הראשנים    ספרו כל הנשים    קדמנינו מונים    בין שרות ונביאות    לא עלו לשמנים    קרבו רומי קשת    משמאלים מימינים    עושו ובאו כל    נשאי המגנים    מרקו את הרמח    לבשו הסרינים אל תחמלו אל חץ    גזרו הסמנים    שמטום מן הסלע    הרגום אם על בנים    אין לנו בם עזר    אך הם ריב ומדנים    ולפח ולצור מכשול    ולשכים וצננים    חמה למו כדמות    צפענים ופתנים    ולכפן תלעגנה    ולפחים ולצנים    תבזינה בעליהן    תקראנה לזנים    ויגיע כפינו    תתנה לנדנים    תפרחנה תגלנה    אף גילות ורננים    נטהרות מבחוץ    וטמאות מבפנים    לא תטבלנה עם כל    מים העליונים    תשכבנה על מטות    קרנות שן עם הבנים    תקוצנה בבעלים    תעגבנה לנתינים    לא תשאלנה נדה    תתנה אתננים    תרבינה רקחים    תמשחנה בשמנים    תנעלנה עור תחש    תתכסנה בלבנים    תאכלנה פטומות    תזבחנה המשנים    תשתינה ממתקים    תאכלנה משמנים    תשכבנה על צדן    תצלינה ערמנים    ולמלא את בטנן    תאכלנה הבטנים    הפגול או נותר    תתנה לשכנים    תקראנה למנגן    לשמע נגונים    שמעו-נא המרים    סרבים סלונים    נקח לנו עצה    משרים וזקנים    נתחכם נא להם    נקרא נא לסרנים    פן תרבינה עצמה    פן תרבינה אונים    נכביד נא את-עלם    בחמר ולבנים    לחטב עצים לשאב    מים כגבענים    שמעו פרות בשן    ובנות האתנים    ריב לי עמכם לא    אשא מכם פנים    אל תחשבנה כי גם    לי אשת מדינים    כי לי יפעה ברה    בת שרים וקצינים    היא גן נעול מעין    חתום מעין גנים    צוארה מגדל ה-    שן עיניה יונים    שניה כבדלח    מתאימים ולבנים    פיה נפת צוף שפ-    תותיה שושנים    אם-תשחק תראה על    פיה הנצנים    אם תשיח תשמע    קול עגב או מנים    גם רקתה כדמות    פלח הרמונים    לא תירא משלג    ביתה לבש שנים    ולספר כל הודה    ילאו הרעיונים    לה חן לה הוד לה נוי    בה החנים חנים    לה כל ההדורים    מתנה נתנים    ולכל צד שתפנה    שם רעיוני פנים    ובחיקה שרעפי    נרדמים וישנים    ושמי עם מולדתי    אגידה למבינים    שם עירי היא כתים    עמי הם רומנים    ושמי עמנואל    תלמיד החרזנים    מתאבק בעפר    רגלי הרבנים    גם סר אל משמעתם    לגדלים וקטנים    אף מטעמם אחתם    סוף כל-הענינים    אין שמר לנשים    כי אם כעור פנים.  ויהי כשמוע השר את מעני    וכראותו שירי רנני    ויקד האיש וישתחו לאדני    ויאמר ברוך יי אלהי ישראל    אשר לא השבית למליצה גואל    היטבת לראות השכלת עשו בשכלך    ועתה בואה אתי הביתה ותנוח ותעמד לגורלך    כי חמודות אתה ובינה לך    ואשב עם השר חדש ימים    ויהיו ימינו ימים נעימים    עשינו לנו שירים ומליצות    אשר לא נעשו כן בכל הארצות    ושדות ושדה    ותהי לנו דיצה וחדוה חמדה    אשר לא היתה כמוה למיום סור אפרים מעל יהודה.          "
3904,אברהם אבן עזרא,46,1,1,1,1,0,0,אברהם אבן עזרא,"   	 	 	     אז תשורי מראש אמנה / אתי כלה עת תעלי,    ביפי והון התכללי / ב[….] ותגדלי,    רני ושמחי […..] / רנה פצחי וגם צהלי,    ה[תפר]קי ועול נתקי בנוגשיך / [ה]מכורה בלא מחיר [ולא] בכסף תגאלי,    [מ….] אל תיראי […….]        "
2327,שמואל הנגיד,32,1,1,1,1,0,0,שמואל הנגיד,   	 	 	    אשר צריך / ר'      אשר צריך לעזרתי    כמו מלכו ירצני    וילעג לי אשר צריך    אני אליו ויבזני.        
5331,דוד פוגל,206,1,3,4,1,0,0,דוד פוגל,"   	 	 	     ספינות באות  תפרקנה מדי בקר  משא דממה אל החוף.  והיא תתגולל הלאה  בחוצות קריה ריקה.      הה, רגעינו הקטנים,  אשר נדפו פעם מכפינו  כנצה חשאית.      עתים עוד נניפה  כמראה עברנו,  בו זכים שגינו  אל תוך יום גבוה.      ואז נוסף לכת בעצב,  בקש אותנו לשוא  ברחבי עולם.        "
2317,שמואל הנגיד,32,1,1,1,1,0,0,שמואל הנגיד,"   	 	 	    ולה אלי צדיק צאלחה בעד עדואה  ולו לידיד שהשלים עמו אחרי שהיה בריב אתו   הנרפא הזמן ממחלתו וחדש, אחרי ארך בלותו?    ואם לבש ענן בקר בשמש, /  וסר מעל כנף שחר כסותו?    הכמוני יהי טורף באפו, /  ואם יטר לעולמים כמותו?    ואם אוכל להתאפק – ודודי / כמים שפכה עלי חמתו!    ואם תאמרו: עלי מה זה, ולמה, /  ואיכה, אחרי אהב נשיתו?   /  5    חמסי על לבבי, כי ביום בוז / כחול יכבד ולא אוכל שאתו,    ולו אוכל להכניעו – הבאתיו / אלי רגליו כעבדו בן אמתו!    ואיך ישפיל אשר ביתו בארץ / למי שחק מעונתו וביתו?    ואיך אוכל לכופף לב, בעיניו / ימי חייו ביום קלון – כמותו?    ולו הובא במלחמת, כמו ים / ממלא משפתו אל שפתו,     /    10    ואין תוכה לבד מגן מאדם, / ואש פלד קרב, וברק חניתו –    אזי שתה בכוס-מות ושחק, / ככוס מים בעת צמאך שתיתו,    ויום קטב, אשר יפיל כפירים / עלי ערש דוי טרם היותו –    ישחק בו כמו צפור בבואו,  / וכנעל לכף רגלו ישיתו!    שאל כימה, אשר תדע שבילו,/ שאל צדק, למען הוא עמיתו,   /    15    שאל סהר חצי ירח ויגיד /  לך תקפו, שאל שמש בצאתו,    שאל חכמה, ואם נפלאת – שאל את / רבי יוסף אשר חכמה אחותו,    אשר חכו כיין הטוב, ופיהו / צרי עצב, ועץ חיים שפתו,    אשר תסע, בנסעו, התבונה,  ותחן התעודה בחנותו.    יהי הוני פדות הרב, ואם לא / יהי בו די – תהי נפשי פדותו,       /   20    ויפדה כתב בשר לבבי: כבר שבה כקדם אהבתו!    כתב ממר ידידות-לב יסודו / ומגזרת אהבים חלבנתו,    וספר – לא ככל ספר, למען /  כתבו אוהבי לי יום רצותו.    קראתיהו – ויקרה לי בעיני / תחלתו ומתקה אחריתו,    וכאשר הוא בתוך לבי מכבד / ביומו – כן יהי ממחרתו,    /    25    ויוסיף על כבוד הודו ביומו / ויום המחרת אחר שנתו,    והיו תוך לבבינו נגעים כנגעי איש אשר עמקה שאתו –    ושמנו אגרותינו שתי צ-  /  פרים חיות, וזה יום טהרתו,    ואחזנו בציצית ראש זמן רע,/ עדי הפר בעל כרחו בריתו,    וכמוהו יהי תומך באח, לא / תשנה לו לעולם אחותו,     /    30    בראו אל ושם לו פה להזכיר / תהלת אוהבי נפשו מנתו,    ולב עמק כמו ים-סוף, ואולם כמשה מלבב הים משיתו,    ואיש ינחה בשבטו הכפירים,/ ואולם את כצאן משה נחיתו!    שמע שירו, ראה ארך לשונו, / אזן ניבו, חזה את בית נכותו,    ארגו לך ביום אחד – ויקר / וטוב משיר ארגו בן שנתו,    /    35    וקשר מחצית לבו בקרבו,  / והניח לחייו מחציתו!           "
4686,אברהם סולודר,66,1,3,4,1,0,0,אברהם סולודר,"   	 	 	     כירח,    כירח בתהלת הגלים הנקצפים    תנשאי, ארצי, מלכת    זרמי הנכספים.    עזובים רחבי-ים הגדולים.    וגלים ינהמו כשנהבים חולים.        ככהן    ככהן לבן נוגה אעמדה,    אזרע דמעי,    לארצי פרוש-כפים אקדה.    איך עזבתיך? ואת יוקדת כמזבח,    בפאר-לילי תנשאי כירח.        צורבת,    צורבת יפעת ארצי הבודדה.    למה עזבתיך? – הדממה    תשתאה חרדה.    גורלי, שכל-גורלי ירוה דמעי.    ככתר תעטוף ארצי פניני-נכאי.           "
3649,אברהם אבן עזרא,46,1,1,1,1,0,0,אברהם אבן עזרא,"   	 	 	     אפצחה רנה ותודה, / אצהלה בגאון יי  ובתוך קהל ועדה / אזכרה חסדי יי.    בו לבד אבטח בעודי / כי מנתי הוא וחבלי,  ושמו משען בידי / ודברו נר לרגלי,  עת אשוהו לנגדי / אשכחה רישי ומחלי.  כל ימותי אעבדה / יוצרי האל יי  ובתוך עם אעמדה / ואברך את יי.    רחמיו נגדי נתנם / אל ועבר על עלומי,  צוררי תמו ואינם, / אבדו מוני וקמי  ומשנאי בהמונם / נפלו תחת פעמי–  לבשו הכל חרדה, / צללו עוזבי יי,  אחזה אותם רעדה / מפני פחד יי!    מה אדבר – וחסדיו / גברו מעל שחקיו?  לא יבינון כל עבדיו, / גם נביאיו ואפיקיו –  נעלה על כל גדודיו / צור משלח ברקיו.  נצבה נפשי ועמדה / חיש להודות שם יי,  כי מאד חשקה וחמדה / לחזות נעם יי.    טוב אלהים האחוה / ואשוחח פלאיו –  כי בששון הוא מרוה / פי ידידיו וקרואיו.  אשרי איש לו יקוה, / הוא אמת קרוב לקוראיו.  זמרי לאל, יחידה, / נא וכל יראי יי  שוררו שירה חמודה / נא וברכו את יי!        "
5586,יעקב שטיינברג,261,1,3,4,1,0,1,יעקב שטיינברג,"   	 	 	    ד   חלומות הדונג בתאים,    גם תאות הדבש בכורת: —    ויומם ולילה הקריה    את קו הסנורים שומרת.    ואולם יש שעת בין-ערבים,    עת יאכף היום את נדחיו,    וזחלו גם אנשי הקריה    מלע-העמל הרחב. —    אז יש אשר ילך האדם    וזר לו הרחוב אשר ידע,    ולחלון אשר בקיר ביתו    הוא ישא את עיניו בחרדה.    וסבבו תועים ברחובות    ועינם כמו-רואה ולא-רואה:    נחיל-דבורים ששב לכורת    ונלאה למצא את מבואה.    וכמו אבדה פתאם כל-דרך    בחוצות העיר האטומה —    מרכבת-החשמל הנבוכה    משמיעה כילל את זמזומה.    גם גיר המדרכה האפר    כמו הפך מצולה עמקה,    וזכוכית כל חלון — ירקון,    ושפונים בה שפק ומצוקה.    גם אלה פנסים חשכים,    הנושאים ראשיהם בשורה,    כמו אמת אלמת ורחוקה    מסתתרה בבטנם הסגורה.        "
933,משה אבן עזרא,11,1,1,1,1,0,0,משה אבן עזרא,"   	 	 	    רעה בשבטך / ר'   סימן: משה חזק       רעה בשבטך      /עם יקוה פדיום    למשפטיך       /עמדו היום:       (תה' קיט, צא)       מחשבות אוני    /על לבבי שמתי    ומפני זדוני     /בשתי ונכלמתי    ועל רב עוני     /הנה נחמתי    ואת חטאי אני     /מזכיר היום:      (ברא' מא, ט)        שקרי סתריו    /ואשר נואל    הפחידו יצוריו   /סליחה לשאל    ואיך ירב אמריו   /אנוש בחטאו מגאל –    ויצרו מנעריו     /רק רע כל היום:     (ברא' ו, ה)        הוצא שבויים    /מידי מציקים    מחטא נקיים    /ורצון מפיקים    וישמעו פדויים:   /אתם הדבקים    באדני חיים      /כלכם היום:      (דב' ד, ד)        חזק חליו     /ונפלו פניו    ומקרב גויו     /יזלו מי עיניו    אולי צריו     /מעם אדוניו    יבא לחיתו היום:           (שם ו, כד)        "
6351,שמעון גינצבורג,344,1,3,4,1,0,0,שמעון גינצבורג,"   	 	 	        א     על נהר הודסון מתנוססה טירה:    חומות־כרך סביב לה, והיא בהן — בירה,    בירת־הרוח ומבצר־המדע.    חולמה בלילה־בלילה לבדה,    ועם הנץ חמה — פניה מצהלת    לקבל פני בנים עליזי־תוחלת.    כיונקים אל שדי־אם, אליה ינהרו,    בשורה רבתי־עם, קהל־אורחים קרוא:    אלפי נקדות — לעתיד מאורות,    חלוצי־העם, עובדי אדמת־הדורות.    ואולי דור־ברזל הוא, יורשי הזרע    אותו הנחילום המורים־להרע?    והיה דור בא תופש חרב־המדע —    דור זה, חללה, בידיו החדה! —    לדכא המדכא, ועמים חלשים —    להביא רגליהם בכבלים חדשים?    ואלה הנקדות, טירתן — מרכזן, —    הונים של עתיד? מי ידע את רזן? —    חמה שוחקת, וקהל־צעירים קרוא    ינהרו בשורה ארכה, ינהרו…     ב     בדממת־כבוד נגשתי לטירה:    שלום לך, אמא־אומנת אדירה!    ורב שלום בניך בוניך, החוננים    תורת־אומנתם, מאירים, מתרוננים!    ראי, ממרחקים הן באים אליך    גרים, משתחוים אלי אלהיך:    דם, על מדרגות־השיש, ילקוטה    בידה, תמהר עלות בת־כלכוטה;    ועולים אחריה אנכי, יפוני,    כושי — ועלם מיהודה, יפוני.    דגל בראש עמוד, כוכבים־ופסים,    נשקף אלי, דגל־עם גדל־המעשים!    מביט מעל — ועין־נשר נשקפת,    כעין הפז בוער, לעמוד הצפת.    ראשי כפפתי לו דם: נצחתני!    אתה — העשיר, אנכי — העני.    בציון לא נשא הר־אל בראש־הרים,    ארץ יהודה ראש משפל לא תרים…    עצב על־כן, נפשי, צמאה לאורה,    אשא לך — כי ממך תצא תורה!…     ג     באתי בחלל בית־המדרש, נבלעתי    בגלי ים־ספרים, ולא עוד שמעתי    קול תפלת־נפשי. הגיגה נשתתק.    לבי אל הגיון־אדירים ארתק,    בוני־העולם. שיר אקשיב בהגלות    סוד נפש־אדם, סוד שבילי־מזלות,    סוד כחות ספונים בחברה, בגשרים:    רזי־האל, שהורידו נשרים    מן שמי־שמים, בחכמה המליטו —    ואדם במלכות־הטבע השליטו…    עוד לשיר אקשיב — ועיני נשאתי,    ושב צער ישן וחי בלבתי,    נתקלו עיני בפסילי־אדירים,    מחנכי־העם, מלכי עולם־השירים:    בירון — מזה, ומזה — פסטלוצי, —    ודקר והכאיב עד מות לי קוצי:    אי זכר אדיר כהלל? כבן־זכאי?…    אובדים מעמקי, במצולת־מחשכי    מעשי צוללים — ואין לחיי־הבלי    זכר כי־אם בקינותי ובאבלי…     ד     נערים יפוניים כמה וכמה    אכיר, אך אוקיר מכל — יוקגמה.    צעיר, ומשקפי־עיניו משחירים,    כמו קן־חלומות — שם תחתם — מסתירים.    דובר אלי: ""ארצי יפה, צעירה!    בת־מלכה נמה — דור צעיר יעירה.    כבר דפק־חיים בלבה התחדש.    עתה לקרב בשדה־עמים תתקדש,    ואם עוד תלמידים של עמים אנחנו —    יבוא היום, ונורה אותם, ונצחנו""…    אשמע דבר בן, אשר ארצו שלחה    הביא לה אורה — בגיל ואנחה.    אראה בעיניו: שמי ארץ יפונים    עוטים נגהות של שחר אדמונים;    וארץ, שנות אלף נרדמה, מציצה    בתמהון־לבב אל השחר — ומקיצה;    עוד מעט ויצאה החמה הקיסרית —    מי בפניה אז יעמד והתריס?    ולמד־מלחמה אז יקום עם צעיר… —    אירא, בעיניו, חלום זה היהיר…     ה     “שלום!” — בפרוזדור המולת־ערבוביה.    עומדים ומשוחחים כנופיה־כנופיה:    שעת ההפסקה היא. נערים, נערות,    לשני־הזמן היה יפין לברות,    חולפים ועוברים, בת־צחוק על שפתותם,    בקדות וחלופי־הברות. בינותם    עלם בהיר־שפם חכלילי־לחיים,    ורעו, שחור־שפם עם דולק־עינים,    נקרו לקראתי; ובים שפת־מדינה —    צלצל ה“שלום!” בעברית עדינה.    “שלום! ולמה פניך כה חורים?” —    ""שלום לכם, פרחי־עמי העברים!    אחי, הידעתם מה־נעים לשמוע    צלצול שפת־אבות, בה דבר אלוה,    בנכר מדינת־ים קרה ורחוקה?    נשמת־עם, חיה נקברה, אט בוקעה    ועולה מתוככם בצלצול מלתה,    וקוראת אליכם אלמת תפלתה:    בני, חיוני, השיבוני למקורי!"" —    כבר עברו שניהם. לא שמעו הרהורי.     ו     אשב בפרדס, על ספסל אנוח.    בצל עצים סוככים אשמע וכוח.    הם שני הרעים — והעלם מיהודה,    בשורת־אור־עתיד מתלבטה גלמודה:    ""ותשכחו הביא האור אל מולדת־    עמכם ונפשכם, עברית־נודדת?""    — ""זאת המולדת — אמנו הטובה;    שפתה — שפתנו, אף נכאב מכאובה"".    — וצו אבות מתים?"" — חלומות! חלומות!"" —    כמודה להם, נשקף כרך בעל־חומות.    כבר עבר יום. נח בפרדס הלילה    על נהר הודסון. על חופו אטילה.    גלים משתכשכים קטנים, נמהרים,    דחופים אל צוקי־חוף, באים נשברים.    רחוק בא צלצול מרכבות־חשמליות    עוברות, נעלמות בנתיבות ערפליות…    שדרות־אלנות סביבותי משחירות,    נקדות־כוכבים במים מאירות,    בגלי־שחור זעות…לי לוחש מתהומות    צו אבות מתים: חלום־החלומות…     ז     אחלם: בלילה על גלי־אוקינוס    ספינה אדירה חיש נשאת. לבנות    רעמות־גלים. ירח אור יהל,    נס ארצות־ברית יכסיף — עם נס ישראל,    זה לזה באחוה וחדוה מנפנפים…    מלבין, כגן של תפוחים מלבלבים,    מלא המכסה רב דמיות־צעירים,    לבושים לבנים כמלחים טמירים,    עוטרים למכסה כמו זר, בן אלפים    פרחי־יהודה, כחלומות־עם יפים.    ושחר כי הנץ — דם ספינות על ספינות    קרבו אל חוף, דגלי עמים ומדינות.    יפו!…אז טורים לחוף אחרי טורים    ירדו בני ביל""וים, עזים וסדורים.    ועברו בארץ הבונים, הסוללים,    ותרו הנופים, לפניהם מתגוללים    בשמחת־גיל כבושה: עבדונו, בנינו!    ראו כמה בלתכם שחרו פנינו!…    כמלאכי־אל עברו בשממות־תהו,    זרעו שם אביב לא היה כמהו.     ח     ונבנה אז מקדש־הלאם על מכונו —    מעוז לרוח־ישראל וגאונו.    גדולה תהי שמחת חנכת־הבית!    גדולה — כצער על שמיר ושית    עלו בהר מקדש־אל וחרבותיו…    יזכר העם אזי מבחר־תקוותיו    נבלו באלפי שנות־גלות כצצים,    סביב בנכר קבריהן מציצים, —    יזכיר נשמות, ויום ראשון לחנכה    יבכה מלב נטל גלות ארכה…    אורחים לחנכת בית־אל על אדמות,    חרש תבאנה אז קדושות נשמות…    תרפרף עליהן השכינה בכנפה,    מפעל־עולמים תברך בלי־שפה.    אחר — בערפלי־נגה היא תבוא    ושכנה במקדש־אל, מקדש כלבבו,    נשא בראשו נס, לבן עם כחל,    דגל־השלום לאל הכל־יכל,    דגל החיים בחיק טבע טהור,    בארץ — בית־יוצר לעם קט ומאור…     ט     ישלח אז ברכה נשיא אהליבה    אל נשיא ארצות־הברית הנדיבה,    ברכה ותודה… —    אני הקיצותי,    והנה מעיל־תכלת — ומטלטלה אותי    יד. — מה, השוטר? — ""הן כבר חצות־לילה    ואתה מנמנם בפרדס""…ונעלה    חלומי חיש, טס לו כעוף אשר נבהל,    טס — כצפרת־הפז בראש גבעול,    גבעול־שבלת — בשלוח בן פוחז    ידו לתפשה, עוד מעט ובה אוחז…    דומם אשפשף את עיני…לא רחוק    משחיר נהר הודסון, והאר וצחוק    מאירות משני עברי חופיו שלשלות,    שלשלות אורות־חשמל. כהיכלות,    ספינות לא זעות. ושם בתי־חומות,    חומות־כרך, חולמות הן שחורים חלומות.    אחי שם, המון יהודי גלותי,    יישנו — עבדים, ללא חלום מלכותי.    שכוי לא קרא — אך שרק במקומו    חליל ספינה נמה, כסח בחלומו…   1916.       "
5192,צבי שץ,190,1,3,4,1,0,1,צבי שץ,"   	 	 	     מנין זה לחן קליל  בלב מהבקר נגנז?  ירעד, ישחק ויגיל  כקו אור-השמש הלז…  …הבקר, עם צאת לגנה,  וסל ומעדר על שכמך,  שבר את אזני כרנה  “שלום!”, ששלחת בעברך.  אולי הצלצול זה הרן  בלב ללחן נהפך  כקרן-הפז רענן,  כציץ-אהבה שפתח.       קנטרה         "
5746,רבינדראנאת טאגור,262,1,3,4,1,0,0,רבינדראנאת טאגור,"   	 	 	         הסירה אשר למדהו המלח קשורה עם־עגנה על־שפת הים אשר לחוף ריגוני.  ונשאת היא ללא־מועיל פשתי הדו והיא רבצת פה־זה ימים רבים ללא־תכלית.  לו היה עם־לבו דבר טוב להשאיל לי את־סירתו, כי־עתה פקדתי לה מאת תופשי משוט ופרשתי לה מפרשים חמשה או ששה או שבעה.  ואל־השוקים השוממים האלה לא אחתר בה.  כי־אם אנהג אותה דרך שבעת הימים ודרך שלשה עשר הנחלים אשר בארץ הפלאות.      ואת, אמי, הן לא תבכי לי אז.  לא אבוא היערה כרמהחנדרא מבלתי שוב משם עד־כלות ארבע עשרה שנה.  כי־אםאהיה לבן־המלך אשר בספרי הנפלאות ואת־סירתי אמלא בכל־אשר תאוה נפשי.  ואת־אשו רעי אקח עמי ונעבור בשמחת גיל את־שבעת הימים ואת־שלשה־עשר הנחלים אשר בארץ הפלאות.      את־מפרשנו נפרוש לאור בקר השכם.  והיה לעת רדתך לרחוץ במי הנהר במועד הצהרים והיינו אנחנו למועד הזה בארץ אשר למלך נכרי.  את־מעבר טפורני נעבור ונעזוב מאחרינו את־מדבר טפנטר.  ובשובנו הביתה והיה זה למועד ערב בהחל קדרות בשמים ואני אספר באזניך את־דבר כל־המראות אשר ראיתי.  כי־אעבור את־שבעת הימים ואת־שלשה־עשר הנחלים אשר בארץ הפלאות.              "
4438,שלום שבזי,54,1,2,2,1,0,0,שלום שבזי,   	 	 	    חתימה: בן יוסף שבזי     בחג הסכות שמחו בנים / יום הקיפכם שבעה עננים:    נסים ומופת ראו קהלי / סכך במדבר ארבע דגלי    ובצל שכינה נאוו צללי / ובלהבי אש תעביר שטנים:    יום הגאלה אשמח בזכרון /בטחון אבותי לי חן ויתרון    עלו בזכות משה ואהרן /ובזכות מרים ושבעים זקנים:    ומצוה לישב בסכה הדורה עשרה טפחים גבהה ברורה    ואין להוסיף על עשרים/ בצורה בה כל מגדים ופרי גפנים:    סוד גוד ולבוד ודפן עקומה / מלאך וגלגל ויסוד חתומה    קשר לכלם צורי בחכמה / יחד בראם להיות נכונים:    פרדס וארבע מינים אגודים / לולב הדס וערבה צמודים    ואתרוג בשמאל ראשית אחדים /נשמח בכלם נביע רננים:    שמחו וגילו לישב בסכה / יתחברו בה מלך ומלכה    דירת קבע לאברהם ויסכה / ונשים פטורות שלחן מכינים:    במדבר פרשז צורי עננו / על עם קדושיו עושי רצונו    ובאש וענן ישלח גאונו / וחסדי דוד הנאמנים:    זכאי זכור לי חסד נעורים / לנוה הדרך קבץ פזורים    זכרה למשה ואבות בחורים / ותורה נתונה פנים בפנים:    יעלו פעמי ציון ברנה / אשמח ואגיל ואנשה מגנה    ושר החסד עלי ממנה / אשמח ואמשח ראשית שמנים:        
1824,יהודה הלוי,26,1,1,1,1,0,1,יהודה הלוי,   	 	 	     יזוב דמי לבי ועיני בעצבוני  התאפקו צרים ומה לכם    תשתקשקו עלי בסבליכם    אם תדבקו היום בשקריכם    הנה ימי שלום יבאוני וסר יגוני  ויהי בראש היום כלי אבד    הרוה בראש הלב והכבד    כי שב לראש שעיר והוא עבד    יבוא במי עני במו אוני יקו לקוני  דרו­ש בני עמי בעת קראם    שכני סנה וזבל ומשאם    היום ענה אתם במחבואם    כי את שמי עזי ואל עני ואת אדני  הצעקים מסבלם איה    החשקים אהיה אשר אהיה    הנאקים מנהמת אריה    מה תהמי ארעה אני צאני ביום רצוני         
3933,אברהם אבן עזרא,46,1,1,1,1,0,0,אברהם אבן עזרא,"   	 	 	    פיוט לקריאת התורה     אל, גל יד נודעת! / תהי תפלתי נשמעת    בקראי לך במדעת / ׳אתה הראת לדעת׳.    בשר את קהלנו / לשוב אלי גבולנו,    ברחמים פנה אלינו – / יהי אדני אלהינו.    רומה ממרומך / והושע שאר עמך    ואבד שאון קמיך; / הושיעה את עמך    וברך את נחלתך.        "
3583,אברהם אבן עזרא,46,1,1,1,1,0,0,אברהם אבן עזרא,"   	 	 	     אלוף נעורים / אז ימינו הרים –    יזכר בריתו, / בעבור אהבתו / ישוב לביתו.  בחי אביהם / כיתומים בניו,    והם בניהם / יצעקו על פניו:    הרב מריתם? / החריב משכניו?    אשר כערים / קם ונתש ערים,    ובחמתו / נוחלה נחלתו / מיום עלותו.  ראו, שכנים / מחלתי ולכו    לדוד, לפנים / בו מתיו התברכו,    ותחנונים / על צעירו שפכו.    בסוד נערים / קול לאביו ירים,    ועל שבותו / על שמו – עד מותו / יוכל שאתו.  משל אדמה / עד הלום בן עליון    יהיה, ותמה / עת אשר בה פדיון,    ונעלמה / כל נבואת חזיון    וסוד ספרים, / יום ליום נזכרים    עלי שפתו, / כי תשובב אותו / אל בית נכותו.         "
5737,רבינדראנאת טאגור,262,1,3,4,1,0,0,רבינדראנאת טאגור,"   	 	 	         אמרו עליו ככל־העולה על־רוחכם, אבל אנכי היא היודעת את־חטאי בני.  לא אהבתיו יען־כי טוב הוא, כי־אםיען־אשר הוא בני הקטן.  איך תמצאו לדעת מה־נחמד הוא לרגעים, אם מתאמצים אתם לשקול תמיד במאזנים את־צדקותיו לעמת חטאתיו?  הן בענשי אותו – והיה לי גם בזה לחלק נשמתי.  הן אם מעמי היא נסבה בשפך דמעותיו – ובכה גם־לבי עמו.  רק לי לבדי הצדקה להוכיח ולענוש – כי רק זה אשר יאהב, לו הצדקה ליסר.          "
4369,נחום סוקולוב,53,1,3,4,1,0,0,נחום סוקולוב,"   	 	 	     מה גדולה תבל ומה שונים אנשיה!    וגם נפש אדם אין חקר לתכונותיה    ומחשבה כאופן תניע גוש-ארץ    עד אשר יכלהו מות, יבואהו קרץ,    אז ישכב ונגדעה קרנו הרמה,    ואל מנוחתו ישוב ונחבא באדמה.    בסתיו על קברו יכסה שלג וקרח,    ובאביב יעטרהו שושן ופרח.    וחולש על הבריאה מצע לא יתנועע,    ועם רמשים ושקצים יתרועע.          "
6226,יהודה קרני,332,1,3,4,1,0,1,יהודה קרני,"   	 	 	    (שיר לכבוד “יום הסופר והאמן לקרן הקיימת”)       הוי בחור ממושבות יזרעאל,  לך קשה ליבש ולסקל,    הוי בחור ממושבות יזרעאל,  אל תפל,  שא בעל  ויחל.    חרוכים גם סחופים השדות,  אין מרעה לפרות, לפרדות,    הוי בחור…    אם אחר גם יורה, אף מלקוש –  שוב עמול והפוך וחרוש,    הוי בחור…    אדמתך גם קטנה, גם כחושה,  אין זריעה לחלקה החרושה,    הוי בחור…    אין מחסה מרוחות ושרב,  אך קציר עוד מעט וקרב,    הוי בחור ממושבות יזרעאל,  אל תפל,  שא בעל  ויחל.     מענית, קובץ סופרי ארץ־ישראל  ירושלים, ל“ג בעומר תרפ”ו       "
4504,שלום שבזי,54,1,2,2,1,0,0,שלום שבזי,   	 	 	    חתימה: אל[ש]בזי בן יוסף       אימה הכלולה בעטרת / רעות מלכה ובשמו נעזרת:    לציון רעבון לבה ונפשה / למימה צמאה אור ואורת:    בשברה נעקרו כל מחנותי / ואראלים יבכון נעקרת:    זמנים חולפים מדור לדורות / ולא חלף יגוני על גברת:    ידידות ארחשה לדביר ומקדש / ואכסף לעליה ועזרת:    ברב עם היתה עלה לגילות / שכינה היתה שם נעצרת:    נתשני ארי ראשון ושני / והם כלו ופלכי נאזרת:    יקודים יוקדים בגו ובבר / והם ברית אשר אין לה גמרת:    ואילת אהבים לי למחסה / אשר לא איראה משוד בקרת:    סעדתני בימים נהלאים / בעת שחברו לגזור גזרת:    פדותי השפעה מאיש סגלה / וצרי המכו עד סיט וזרת:        
1082,שאול טשרניחובסקי,16,1,3,4,1,0,1,שאול טשרניחובסקי,"   	 	 	     ותצאנה כל הנשים אחריה בתפים ובמחלות: (שמות ט:ו, כ')     תף אל תף יביע, שח; תף אל תף שולח צו!  היא לתף והתף לה – ברית הלהב והנצב.  בת אל בת! כל הבנות טופפות-צפות במחול –  סערות של ישימון ומערבלות של חול.  נשאות במשובתן אל מול פני כל-העדה:  פרועות… בהרמוניה… שוק זקוף, ירך כבדה.  קדשות בקדשתן, חצופות בתמתן:  שד תובע, שוק מצית דם הבעל-החתן,  בכרכור ובמחלות קסמיהן, והן צדות,  רן-כשפים לעכסים, רן-תביעה לאצעדות,  – הוי, הבעל החסן, בהיכל בא וקדש!  לכפיך שארי, קר שדי באש כפל אש!  – קרסלי זר לא ראה, קרסלי הדק, התם,  אחשפנו – זה שבלי! כי אתגל לרתיח דם.  – זרע דור קשה-ערף תן, תן לי זרע דור איתן!  יחמני דוד-מדוד, דוד ובעל וחתן!  – והיה זרעי קדוש, זרע משנה התאוה,  בקדשה של מסתורין, בתשוקה לא כאבה.  – זרע דור גא וזעום מבט כתלאובות מדברות סין;  האותות והמופתים הוא יראה – ולא יאמין.  – דור יאה לקברותיו במדבר צולות-חולות,  על קברות-הגאוה הספדים ללא קולות.  – דור יאה למיתתו, מת בארס עכנים,  נחשים שליחי-אלים, דור ברזל ואבנים!""  הן טסות, ושריריהן הם תובעים צוקת-חבוק,  קמט כל-מעיל קורא, וברמזי רמזיו השוק.  אמהות של שבטים, אמהות קדושות של עם.  מקימות חיל רבבותיו בתאוה ובעים.  מזריעות לעתידות ולנצחון יום אחרון,  דור עומד באש ודם, במדבר ובשרון,  די סיפי הלגיונות, למדורות, לאופנים,  ולקברות חיים… ילאה תלינים וחיל מענים;  די לועות כפירי-מדבר וחלל על החומות,  ולהשביע חד סכין ולמלא פי-תהומות.  נשאות במשובתן אל מול פני כל-העדה  אמהות של שבטים: שוק זקוף, ירך כבדה.       תל-אביב 1936       "
2968,שלמה אבן גבירול,40,1,1,1,1,0,0,שלמה אבן גבירול,   	 	 	    וקאל איצ֗א     זרועי על בנות ימים חשופה / וחרב הזמן עלי שלופה  ונשטפתי בשבלת יגונים / והייתי כשבלת שדופה  ואדאג מיגנותי ואשם / ואשאף כי־שאפני שאיפה  וימים אחרי ימים ירוצון / ולילות אחרי לילות חליפה  ואשתאה בעברם ואיחל / ועוד לא־נמלאה מהם תקופה  ומה אגור זמני עוד הימות / אנוש מת או הינגף נגיפה  לפרוד הגביר אגיר ואערף / דמעות כערף ידיו עריפה  אשר פרח עלי־ארץ שממה / כציץ פרח עלי־גפן קטופה  אשר הרים ימין חסד בחסדו / וגם־הניף ידי צדק תנופה  עדי כי־יעטו ימים כבודו / וצנף הזמן הודו צנפה  נדיב רוח וכרוח ירחף / וכברק אשר אין־לו שזיפה  וכשמש באפסי הקצות / אשר תאיר לכל־עין מעיפה  אשר כפו תחבר הנדבות / במתת אחרי מתת רצופה  ושת חיל נתן־חיל וראה / יקר נפשו היות נפשו כפופה  ואם־ידו תפזר החסדים / הלא נפשו תאסף חן אספה  בפתחו אֽצרות מתן ימהר / כמטר אחרי סער וסופה  ואם־יכאב לנקשה יום כאלו / נתן חילו למכאבו תרופה  ועת ישיש לבבו סיס יעופף / כמו עת יאנף תבל אנפה  ושלח מעיני ישע ואולם / לאט אל־תשטפני בם שטיפה  התדרש לעלות עוד בתהלה / וממרום לך פנה וצפה  ועלית עלי תבל כאלו / נתנה אל לך שפחה חרופה.        
3319,שלמה אבן גבירול,40,1,1,1,1,0,0,שלמה אבן גבירול,   	 	 	         שני זיתים / נכרתים / בגן נעול יצהירו  לראש קהתי / ואפרתי / שתי עטרות יכתירו  מול מנורה / הטהורה / כמו נרות יזהירו  הן במשאת / כל איש את / רעהו יעזרו  הן במחנה / אל מול פני / המנורה יאירו.      לבן פרת / וציץ יקרת / אשר היה כציץ נובל  ולנמשח / אשר הושח / כמו אניה בלי חובל  זכר מראה / אשר ראה / זכריהו בעיר בבל  כמו זכרתם / והושעתם / אזי על יד זרבבל  זכר זרעם / להושיעם / בעת תקרא שנת יובל  ושים אותם / מקום אבותם / היות מושלים בכל תבל    ומעל יד / איש ציד / טבעתם יסירו.      ממלכה / ממשכה / לעיר ציון תשיבנה  ובת כבודה / ברב עבדה / לבית אמה תביאנה  והגבירה / והצפירה / לראש דודה תקימנה  ומצנפת / מעלפת / לראש אהרן תשימנה  והתמיד / אזי תעמיד / והמנחה תרימנה  והמרקח / אשר לקח / ולא ראיתיו עד הנה  והקטרת / מקטרת / לאהרן יקטירנה  והנרות / במנורות / בני אהרן יבעירו.      הנכאה / והצמאה / אשר תמיד לך תיליל  סמך ידה / בבן דודה / אשר נקרא שמו חכליל  והכניסם / לגן בשם / וחפתם בהוד תכליל  והוליכם / והמליכם / בהר ציון והגליל  וחק ישר / אזי יושר / עלי נבל וגם חליל  זעם עוזבי / שמך ואוהבי / חזון שקר ושוא ואליל  ועם פרוכים / יהו ברוכים / כל רואיהם יכירו.          
6349,שמעון גינצבורג,344,1,3,4,1,0,0,שמעון גינצבורג,"   	 	 	       אנכי טרם עוד ידעתי כי תבאי,    וטרם עוד שערתי, כי את חיה, —    אלי מנגינה רחוקה חרש התקרבה,    ונפשי התנערה — לקראת רעיה.    מנמנמת היתה אז, בכל עת כמתעלפת,    ככנור יתום תחת אצבעות־יד זרים    על כרחה נגינות קטנות, זרות לה, פורטת —    עד בוא הקול ממרחק־הסתרים,    כהד מבשר סער, בעמקי־יער נופל.    והזדעזעו בשיר של סער כל ארזיו…    ונפשי פרצה, כמו הצפור דרור הריחה,    כל רשתות של נגינות־כזב.    ובעוד על ברכי ילדה תמה ראשי נשען,    וברשת־שערותיה כלי תפוש, —    לפתע ידה־זך לחצתי עד להכאיב    ואלחש: ""לי ולך שקרתי! איני כפות…    ""הן שלחה גברתי קרא לי, מלכת־לבי,    מנגינה שלחה…סלחי, תמה, ברה!    ואלך אחרי הקול — ואמצא    היחידה לי בחיים והיקרה…   1916.       "
743,משה אבן עזרא,11,1,1,1,1,0,0,משה אבן עזרא,"   	 	 	    [יונת אלם רחוקים / מעל קנה נתושה –]/      יונת אלם רחוקים / מעל קנה נתושה –    כאבה היה נצח / ומכתה אנושה.    כצפור בפח יוקשה / תהמה, ונפשה יבשה    מקצר רוח ומעבודה קשה.        מטע עול נטעה / לארות יום יום פריה    וזרע מרי זרעה / לקצר תבואת מריה,    ויען מוסר פרעה – / ערם הצג גויה    ומלבוש עדנה קרעה / ותתנצל את עדיה,    ודמעתה על לחיה / כנוזלים על יבשה.        שקעתי ושועתי / מבור אין בו מים,    וקראתי ונשאתי / לבב אל כפים,    וספקתי ודפקתי / על שערי שמים.    לו יקשיב אמרתי / בורא ניב שפתים –    ואז תרא אויבתי / ותכסה בושה!        הבט כי לכל מסלה / אביט – ואין לי מכיר,    וצר אותי חלה / וחציו בדמי השכיר.    זכרה ברית כבתחלה, / כי אין בלתך מזכיר,    ואל נא שכר הפעלה / תאחר חטאת שכיר –    הנה כי לך הגאלה / ולך הירשה!        "
1891,יהודה הלוי,26,1,1,1,1,0,1,יהודה הלוי,"   	 	 	    1   עבדי זמן עבדי עבדים הם;  עבד אדני הוא לבד חפשי.  על־כן בבקש כל־אנוש חלקו,  חלקי אדני2 אמרה נפשי:        מכתם מוסר. האנשים העוסקים בעניני העולם הזה הם עבדים לעבדים, נכנעים לבני אדם ומבקשים למצוא חן בעיניהם. רק עבד ה' הוא חפשי.  ↩    חלקי אדוני וכו‘: אז אמרה נפשי: חלקי אני הוא ה’.  ↩           "
1533,יהודה הלוי,26,1,1,1,1,0,1,יהודה הלוי,   	 	 	     יודעי הפיצני ימי עני לגור בבין עקרב וצפעני    בבית שבי חנני חנני  התיאשה נפשי עלות שחר    קוה למחר אחרי מחר    בי אהבי מה אמרה אחר  היה אדום אזרח בארמוני וידי ערב שלטו ואדמוני    וירד בי עם כלבי צאני  ושמי אשר היה להגיון    נהפך בפי זרים לבזיון    מתפארים עלי בחזיון  הגרי ומואבי ועמוני בזים דבר קדוש ופלמוני    ואל נביאי שקר יטוני  דודי לכה נסב עלי גנים    לארות נרדים שם ושושנים    כמה תהי יעלה בבין תנים  הקץ לכנורי ופעמוני וכסף ליין רקחי ורמוני    והצבי שובב למעוני  התעתדי לקץ ואם יוחר    כי לא המירותיך בעם אחר    בחרת בי גם בך אני בחר  מי גוי בתימני ובצפוני כבני עקוד זבחי וראש אוני    ואהבי ומי אל כמוני.  לשני הימים האחרונים של פסח        
1164,שאול טשרניחובסקי,16,1,3,4,1,0,1,שאול טשרניחובסקי,"   	 	 	    אנשי-חיל חבל /   ויקומו כל איש וילכו כל הלילה ויקחו את גוית שאול ואת-גוית בניו מחומת בית-שן ויבאו יבשה וישרפו אותם שם; ויקחו את עצמותיהם ויקברו תחת האשל ביבשה (שמואל א' ל“א, י”א – י""ג)  ויקברו את עצמותיהם תחת האלה ביבש (דברי-הימים א' י“א, י”ב).     צעד בצד צעד, גבר בצד איש:    אנשי-חיל חבל מעבדי בן-קיש –    הם נושאים בשנים, שנים ובמוט    באריג מצרים את שלש הגופות.    שלש גופות במשך, כל גופה באונה,    ורביעית נדגלת – היא אחרונה.    הגופה בולטת דרך הסדין, –    אבר ואבר הדר כח – איש עדין.    יש נדמה, וכאילו הוא גדול ורם    מהיותו בלחם – במצפה – בעם,    עז, עליז-עינים וימיו טובים,    טרם משחוהו שמן נביאים,    טרם הלבישוהו ארגמן ובוץ,    עד לא יצא שם לו למדן ועד עוץ.        הם נוטים השכם בכבד הגויה,    הם נוטים אל עבר ישימון-ציה,    במשעולי הליש, בעקבות זאבים,    גבא למו דרך – צמאים רעבים –    נכחם בטרש ובשדי-חטים    הרה: כי בעמק משואות פלשתים –    לגלעד יבשה… הנה הגלעד!    כל הלילה אמש ירתקם כסד.    לא כשלה הרגל, יד לא מעלה, –    במרחק – שם אשל… אשל או אלה?       צעד בצד צעד, גבר בצד איש,    אנשי-חיל חבל מעבדי בן-קיש,    עמק… נחל מים… רכס הר… צלע…    הנה שם מנגד, נזר האלה.    שמה יקברוהו – גבורם-מלכם!    לא יציבו נפש, אבן לא תוקם.    אשל יש כורת לו, יש נוסר אלה, –    וימחק לנצח זכר להלה.    איש לא ידענו. לא ימצא קברו,    לא יחללהו פלשתי בעברו.    זר לא יכירנו, אף לא בן-עמי,    ואפילו עבד זה בית-הלחמי.        יש מי יזכרהו ויספר לדור    זמר-הגלבוע, כשף בעין-דור    ליחיד המלך מתנבא-בעם,    ברית כורת עם-חרב ומשלם בדם;    האחד בתפארת לב-נדיב, עניו,    שמגר לשלח לבו ולב-בניו.    היבגוד הליש במעון-טרשיו? –    ויפול כליש: הוא וכל-אנשיו…      ירושלים 1935       "
588,חיים נחמן ביאליק,6,1,3,4,1,0,0,חיים נחמן ביאליק,"   	 	 	     אל תראו, שהחרף מולך  ובכבד צבא בנו מושל –  כי הנה אביבנו הולך  ובכל מחנהו ירבה כושל.  עם מלא ילדים קטנים בא,  בזיו שמי על ובקרני חרסה;  ועד הבקר אור – מצבא  החרף לא תשאר פרסה.         "
1861,יהודה הלוי,26,1,1,1,1,0,1,יהודה הלוי,   	 	 	     הפוך את החיל וגם את הרכב    ותמצא שם דודי עלי ערשו שכב.          
990,משה אבן עזרא,11,1,1,1,1,0,0,משה אבן עזרא,   	 	 	     לא-נאחז לי ממאור הכוס / כי אם-אשר נאחז לעין חלם    הבה אשר יש-בו תרופת דל / אחי ונמצא בו חלי חלם.          
878,משה אבן עזרא,11,1,1,1,1,0,0,משה אבן עזרא,"   	 	 	     דדי יפת תאר ליל חבק    ושפת יפת מראה יומם נשק!  וגער בכל מריב, יועץ לפי    דרכו, וקח ישר נמצא בפי:    אין החיות רק עם ילדי יפי,    כי גנבו מעדן לעשק    חיים – ואין איש חי לא יחשק!        נסך לבבך בשמחות ושיש    ושתה עלי יבל נבל עסיס    יין, לקול נבל עם תור וסיס,    ורקד וגיל, גם כף על כף ספק,    ושכר ודלת יעלת חן דפק.        זה הוא נעים תבל – קח חלקך    מנו כאיל מלואים, חקך    שימה מנת ראשי עם צדקך:    אל תחשה למצץ שפה ורק,    עד תאחז חקך – חזה ושוק!             "
3451,אברהם אבן עזרא,46,1,1,1,1,0,0,אברהם אבן עזרא,"   	 	 	     אני תמה / יפת צמה – עדן שמה / ביד שמה, / והחמה    שזפתני, / שאפתני, / שרפתני; / זכר, דודי, בריתך!    נפלאתה לי אהבתך.     בבור שביי, / בכור עניי / ברב מריי, / עדן בכיי / עלי לחיי,    ואת עזרי, / בך שברי, / חבש שברי / וכל שבר עדתך!     ראה לחצי, / רפא מחצי, / גדר פרצי / ומים צי / לאור תוציא,    תקימני, / תרימני, / תשימני / לראש כדבר שפתיך.     היה סלעי, / ביום צלעי / קרא ישעי / וסר נגעי, / ומכניעי    באף תהרס / כגוי פתרוס, / אזי תפרש / כנפך על אמתך.     מנת חלקי / וצור חזקי / וצוף מתקי / וכל חשקי, / בך דבקי,    חצוצרותי, / נגינותי / ושירותי / אנגן עוד בביתך.          "
5734,רבינדראנאת טאגור,262,1,3,4,1,0,0,רבינדראנאת טאגור,"   	 	 	         מי־יתן והיתה לי פנה חרישית בלב־עולם זה המבדל רק לעוללי.  ידעתי כי־יש כוכבים לו המדברים אליו ושמים לו אשר ירדו עד אל־מול פניו לנטות אליו ולשעשע אותו עם־ענניהם המפליאים ועם־הקשתות אשר בענניהם.  אשר יתחפשו כמו אלמים ומביטים כמו לא־יוכלו לנוע נצח, והמה זחלים לאטם עד־חלונו עם־ספרי נפלאותיהם ועם־ארגזיהם המלאים צלמי שעשעים נחמדים.  מי־יתן ויכלתי גם־אני להתהלך על־פני המסלה העברת בין־מחשבות עוללי, ומשם והלאה עד לאין־גבול –  אשר שם צירים יחפזו באין־שולח אותם, לתעות בממלכות מלכים אשר דברי הימים לא ידעום –  אשר שם תהפוך התבונה את־חקיה לעשותם לנחשי עקלתון ולעופפם תחת־השמים, והאמת תקח את־כל ענין ושלחה אותו לחפשי מכבליו.              "
2237,שמואל הנגיד,32,1,1,1,1,0,0,שמואל הנגיד,"   	 	 	    התקבצו, כי הזמן תמים / ר'        התקבצו, כי הזמן תמים / עתה כקו לילות כקו ימים,    וראו פני ארץ אשר לבשה / סותי בנות מלך מרקמים,    ושתו דמי ענב עלי ורד / צציו כשני או כמו דמים,    וראו פני עליו אשר צמחו / יחדו מחברים ומתאימים –    כפני יפת תאר מבשמים / דבקו אלי פנים מאדמים.        "
900,משה אבן עזרא,11,1,1,1,1,0,0,משה אבן עזרא,"   	 	 	    כמנהג קהלת ארגיל(אלג’יר)     מארץ שפלנו  /  ברבי עונינו  שחנו מהרים  /  אליך פנינו  הרענו ואיך נוחיל /  לראות בעינינו  בכל אפסינו –       את ישועת אלהינו: [ישע' נב, י]  אלהינו, איך  /  עפר ואפר  אדר יקרך   /   יבאר על ספר  אנוש כחציר  /   יציץ ולא יפר  יספר –  /        את מעשה אלהינו:    [ירמ' נא, י]  אלהינו, בך  /   אם פשענו  ביון מצלות  /   מעשינו טבענו –  באנו להתודות /  כי לא נכנענו  ולא שמענו –  /      בקול אדני אלהינו:    [דנ' ט, י]  אלהינו, גוי /    בך יתפאר  גוו במוסר  /   אכזרי מתאר  גויים כחשו  /   בגדלך המפאר  ונשאר –   /       גם הוא לאליהנו:     [זכר' ט, ז]  אלהינו, דין   /  עני ונכלם  דון, והרף   /   כי נגדך נאלם  דברו מארץ  /   שח ונעלם  ויקום לעולם –  /     דבר אלהינו:       [ישע' מ, ח]  אלהינו, הקרב נא / את רנני  הפלא חסדיך  /  לעין כל ועיני  השמיע מיחלים /  יראו ממעוני  כבוד אדני – /       הדר אלהינו:    [ישע' לה, ב]  אלהינו, ובורא  /  כל נשמה  ותיקים אמץ  /  לובשי חיל ואימה  ולאט כי יגרנו  / מפני האף והחמה  ונצומה –   /       ונבקשה מאלהינו:  [ישע' לה, ב]  אלהינו, זה  /   עני עזוב ועצור  זדוניו הציקוהו /  להטמן בצור  זכרך לא שכח  /  כי בלבו נצור  ומי צור –   /      זולתי אלהינו:      [תה' יח, לב]  אלהינו, חנון  /  ורחום ומקשיב  חרפה תאסף  /   וחרבה תושיב  חסדך תשלח /   רוח חן משיב  להשיב – /        חרון אף אלהינו:     [ע.' י, יד]  אלהינו, טוב זכרך / אל חכי  טעמתי מצוף  /  דבשי ונסכי  טעם זמירך   /  נר באשון חשכי  כי –    /        טוב זמרה אלהינו:    [תה' קמז, א]  אלהינו, יסרתי  /  לב קשר  ידי מעגליו  /   בדתך לאשר  יבש כי מאס  /  שום שכל וכשר  וכל אשר –  /      יאמר אלהינו:      [דב’ה, כד]  אלהינו, כואבים / ועניים ועצבים  כהיום בעינינו  /  נחשבנו כחגבים  כלנו אומרים  /   האם לנבזי עצבים  אלהים קרבים  /     כאדני אלהינו:      [שם ד, ז]  אלהינו, לקחנו  /  עמנו תחנות  לבוא עדיך   /  עם ברים להמנות  להודות קמנו  /  וזדוננו לענות  ולהתענות –  /      לפני אלהינו:       [עז' ח, כא]  אלהינו, מדברי /  דת זנחנו  מדרך סרנו   /  ותורתך שכחנו  מודים באנו  /  ומבשת נאנחנו  אנחנו –    /      מעלנו באדני אלהינו:   [שם י, ב]  אלהינו    /   נבוכים מחובם  נסה עליהם  /   אור סליחה סביבם  נעוו משמע  /   ולא אמרו בלבבם  נירא נא   /       את אדני אלהינו:     [ירמ' ה, כד]  אלהינו, שריד חרב / ולבבו יחיל  שק יציע   /   תחת פתיגיל  ספו בהתנצל  /   עדי טבעת ועגיל  גיל –    /       שמחה מבית אלהינו:   [יוא' א, טז]  אלהינו, עוינו  /  ופשענו, אכן  עותנו דרכנו  /   ודברנו לא כן  עיני עבד   /   ליד אדון ומסכן  כן –     /       עינינו אל אדני אלהינו:   [תה' קכג, ב]  אלהינו, פשענו בך / עוינו ומרינו  פעלנו און   /   ועון לא כסינו  פקודי עדותיך  /  זנחנו ושגינו  ולא חלינו –  /      פני אדני אלהינו:     [דנ' ט, יג]  אלהינו, צבא /   חובי ועוני  צוה להפאות  /  מנגד עיני  צופני מצוקות /  יחדשו את רנני  בעיר אדני –  /      צבאות בעיר אלהינו:    [תה' מח,]  אלהינו, קרא דרור / לנו מחובים  קצרי רוח   /  מערב נצבים  קרבן אמריהם  /  אשר הם מקריבים  קרבים –   /      יהו אל אדני אלהינו:   [מל""א ח,]  אלהינו, רחמיך  / מאד יתאוו  רוהים, ישברו  /  אליך ויקוו  רוחשים לכל יבואון / לביתך וילוו  השתחוו –  /       רוממו אדני אלהינו:    [תה' צט,]  אלהינו, שקר נחלו / אך נכאים  שמענו אחרינו  / התולי חטאים  שופט, הלא תחקר / לבות נבראים  אם –     /      שכחנו שם אלהינו:    [שם מד, כא]  אלהינו, תן עז  /  לבן נוקש הודש  תשועת כפרה /   עליו תתחדש  תמימי סגלתך  /  ישוררו במקדש  שיר חדש   /      תהלה לאלהינו:      [שם מ, ד]  אלהינו, חובינו /  כדונג ידאבו  זמירינו לך לרצון / יעלו וייטבו  קדושי עליון  /   יתבשרו כי נקשבו  הבו גדל לאלהינו:              [דב' לנ, ג]        "
649,חיים נחמן ביאליק,6,1,3,4,1,0,0,חיים נחמן ביאליק,"   	 	 	     מה-שלומכם גוזלי? –  תור-תור, תור-תור!  מה-שלומכם, עוללי? –  תור-תור, תור-תור!  בשדה שוטטתי –  תור-תור, תור-תור!  זרעונים לקטתי –  תור-תור, תור-תור!  אז בני זכרתי –  תור-תור, תור-תור!  לשובך מהרתי –  תור-תור, תור-תור!  הא, אכלו ושבעו –  תור-תור, תור-תור!  ובקול אם תשמעו –  תור-תור, תור-תור!        "
4004,אברהם אבן עזרא,46,1,1,1,1,0,0,אברהם אבן עזרא,"   	 	 	    לר׳ ברוך בן גו   בעלי ריבי שעו נא    ממריבה ותלונה,    כי נדור דודי שמני    מבלי לבב ובינה,    רחמו אנוש ונכאה    וחמלו על מעצבו    קל, וכמעט כעוף ידאה    מחלי המס לבבו    דל, עדי כי לא יראה    מיגון שיבה זרקה בו,    כי פרידתו הלבינה    שערה עד לא הזקינה,    ותצוה על אישונו    להיות מואס בשנה,    ועלי כל זאת לוא ימים    יהיו משלימים אתי,    ארכבה מדבר וימים    לחזותו טרם מותי,    ופני צרים וקמים    יפלו, מחמדו אותי.    לו יהי אבר כיונה    לי, אעופה ואשכונה,    עד אשר אשימה עיני    על צבי מחפיר לבנה;    כלתה נפשי לרע,    נעמו למאד שבחיו,    נאמן חדל הרע,    מתקו דודיו לאחיו;    אך לבבי יקרע,    עת זכור מנעמי שיריו,    יום אשר נסע ופנה    תחנה עליו עננה.    הה לפרוד הנחילני    נחלת יגון ומגנה,    דוד ידעתיו מלפנים,    חק אהבים לא ישנה;    נחמד ברוך מבנים,    זה שמו כי לא אכנה,    יקרה לי מפנינים    אהבתי בו והנה    לי לקחתיהו למנה,    מיקר ארץ והונה,    כי באחד מאין שני    הוא, בלי ערך ותמונה.    אל אשר נשא ונעלם,    וחסדיו יודון פיות,    שובבה בנים לגבולם,    וכקדם יחד להיות    עוד לשורר כימי עולם    וכשנים קדמוניות.    ובלונא ואבתלינא    ואיש יקול אלנאם פינא    קום בנא יא נור עיני    נגעל אלשך יקינא.        "
5126,אברהם גולדפדן,126,1,3,4,1,0,0,אברהם גולדפדן,"   	 	 	     ת“ר פעם אחת עלו על ישראל לרגל לירושלים ולא היה להם מים לשתות. הלך נקדימון בן גוריון אצל אדון אחד. אמר לו: הלויני שתים עשרה מעינות מים לעולי רגלים ואני אתן לך י”ב עינות מים ואם איני נותן לך הריני נותן לך שתים עשרה ככרי כסף וקבע לו זמן. כיון שהגיע הזמן ולא ירדו גשמים בשחרית שלח לו: שגר לי או מים או מעות שיש לי בידך. שלח לו: עדיין יש לי זמן כל היום שלי הוא. בצהרים שלח לו: שגר לי או מים או מעות שיש לי בידך. שלח לו: עדיין יש לי שהות ביום. במנחה שלח לו: שגר לי או מים או מעות שיש לי בידך. שלח לו: עדיין יש לי שהות ביום. לגלג עליו אותו אדון; אמר: כל השנה כולה לא ירדו גשמים ועכשיו ירדו גשמים וכו‘. נקדימון נכנס לבית המקדש כשהוא עצב נתעטף ועמד בתפלה וכו’ מיד נתקשרו השמים בעבים וירדו גשמים וכו‘. עד שיצא אדון מבית המרחץ נקדימון בן גוריון יצא מבית המקדש; כשפגעו זה בזה אמר לו תן לי דמי מים יותר שיש לי בידך! אמר לו יודע אני שלא הרעיש הקב""ה את עולמו אלא בשבילך אלא עדיין יש לי פתחון פה עליך שאוציא ממך את ממוני שכבר שקעה חמה וגשמים ברשותי ירדו. חזר ונכנס לבית המקדש נתעטף ועמד בתפלה וכו’ מיד נתפזרו העבים וזרחה החמה; באותה שעה אמר לו האדון אלו לא נקדרה החמה היה לי פתחון פה עליך שאוציא ממך מעות וכו'.                                                                                              (תענית ד' י""ט ע""ב).   1.   לחוג חג הסכות בירושלים,    עלה המון חוגג לרבותים,    לראות את פני אל באיתן החדש;    ולאטי התנהלו שור, פר ותיש,    נושאים מקציר שדה, ותבואת דיש,    ופרי הלולים, עם בכורי קדש.    2.   וכאילים לפניהם רקדו גיל ונחת,    על ראשמו דגלה שמחה נצחת,    רממות-חג בגרונם זמרו, רננו;    פתאם – מגדלי ציון לפניהם ראו,    ובעליצות-לב פה אחד קראו:    "" – חזו ציון, האח, חזו קרית מועדנו –!!""    3.   וכנשר על כנפי רוח כן דאו,    עוד מעט – ובקול זמרה לשער באו;    אף העיר לקראתם רנה פצחה;    ובאי מועד בחוצות נפצו,    אלה באו, יצאו, אצו גם רצו,    ותהם העיר – כמצלה רתחה –.    4.   אך מה-זה פתאם יועם אור פנימו?    מי ענני-עצב פרש על ראשימו?    ונפשם המלאה גיל, מה-זאת הדאיבה?    זלעפות צמאון למאד בם בערו,    ויאורים ממקומם נדעכו, נחרו,    ובחמה השמש כל מעין החריבה.    5.   שם, לריק שואב לבאר מוריד דלי,    פה איש לשקות בעירו, שוא הביא כלי,    בשו כי-בטח, הה אבד כל שבר;    והמולת הצמאים כל רגע תרב,    זלעפות צמאון תלהט לב וקרב,    וכנחש אך עפר ילחך כל גבר.    6.   אמנה – עזר בצר מאל שלוח,    כי בא נקדימון איש תם ויקר רוח,    ובתוך קהל בשר שלום ונחת:    ""– חזקו אחי –! אל תרפנה ידים,    הנחמו! כי הקרה אל בארות מים,    ולכו כל צמא מלאו כד וצפחת –!""    7.   משר שאלתין, ברוב עמל ועצב,    כי אם מים בל אשיב ליום הקצב,    אמלא כסף בארות יעבור גדותים;    אכן – איחל לאשר איים ייחלו,    כי דורשיו לנצח לא יכשלו,    ובעבור עם קדשו בל ימנע מים…..    8.   גלגלי העת כסופה ינקפו,    יום ידלוק יום, רגעים רגע ירדפו,    וחדשים חיש מבלי משים יצרו;    ופעמיו לא אחר גם יום הכסא,    יום שלום לנקדימון קרב ויתא,    וארבות שחק על מסגר סגרו.    9.   ביום ההוא שמש בחרי אף וקצף,    עלי נהרי נחלי איתן חמתו יצף,    יום שרב ולחמי רשף קולע;    כל יאורים דללו האזניחו חרבו,    כל צמחי שדה עלפו שכבו,    ובטן אדמה כנאד תבקע –.    10.   ואת-נקדימון הצר שר חרף אלה.    ""– הן ישעך לא נשקף עדן מגבה,    ""ואיה אלהיך לך עבים יטריח……?    “תן הכסף! – רגעי שלום נמלאו –!”    “עוד היום גדול” נקדימון ענהו,    ויפן למקדש שם לשפוך שיח.    11.   דומיה שאננה בהיכל רחפה,    שם נפש נקדימון עליו התעטפה,    בדד הוא נצב, ולאל יצק לחש:    ""צורי –! נא הפלא חסדך מגבה,    ידעו גוים כי אין כמוך אלה,    ומעצותיהם הבל ופרי כחש.    12.   ""למה שמך ינאץ זד מחפיר מרשיע,    לאמר: אך קצרה יד אל מהושיע,    ""הן למצותיך צבא-רב ייחלה;    ""צוה, שחקים יזלו, תימן יפיח,    ""אורה גם שמחה לעמך תצמיח,    ""ופי טופלי שקר יסכר סלה – "".    13.   עודנו בקש מעוז בצרתה,    ומפאת נגבה עב-קטנה עלתה;    ולאט לאט כה גדלה ותכס שמים    פתאום – בגלגל נשמע קול הרעם,    אחריו גשם סוחף נתך בזעם,    ותשטוף פני הארץ חשרת מים.    14.   כשמוע נקדימון את שאון הזרם,    הדות לאלהיו אז את כפיו ירם,    ובלב בטוח ביתה שם פעמיהו;    מטרות עז אלה בל דרכו עצרו,    לשוא זרמי נפץ ישטפוהו נהרו    כבע ישועה האח, סכך ראשהו –    15.   ובלכתו והנה השר רץ מנגד,    התמרמר כארי, יעט אף כבגד:    כזב! – שוא ישטוף גשם, יגבר חיל,    שוא ישקה הבארת, ירטיב כל תלם,    יומם לך שמתי חק, יום עת השלם.    וכבר מסך חשכו פרש הליל…!    16.   ובלב נשבר נקדימון שב וילך,    מן המצר לקרא יה, במקדש מלך:  הוי אלי – קרא – שגיא כח אתה!    צלמות ואפל ימינך תדיח,    וחשך מפני אור קרוב תבריח,    נא חסדך הפלא הושיעני עתה –"".    17.   חיש שערי תימן הרוח פתחה,    עב ראה וינוס, עננה – ברחה,    לפני שמש כי בא, כי בא לזרח;    או-אז יושבי תבל צדק למדו,    זועם אל נכלם, קרסליו מעדו    וקוי אל נשגבו יחליפו כח –!  אל תשתע, אל תחת אנוש בצרתה,    גם כי יבשו לך כל מעיני ישועתה,    קוה! – ובששון תשאב מי נחת;    גם עת עבי לחץ ראשך סככו,    חבי רגע – העננים כעשן נמלחו,    ""ותחזינה עיניך שמש זרחת –.          "
6822,אברהם בן חלפון,406,1,1,1,1,0,0,אברהם בן חלפון,"   	 	 	    סליחה     אלהי יערב שיחי לנגדך / וערבני ועזרני בחסדך:    ויום פשעי יסבני, תרחף / עלי לבי לבל אובד בפחדך:    ראה כי מאויי לעשות את / רצונך ולתיצב לנגדך:    ולכן אל תדינני כפשעי / וזכרני בזכרון טוב בפקדך:    וממצר בעת אצעק ואהים / אלהי יערב שיחי לנגדך:        "
3962,אברהם אבן עזרא,46,1,1,1,1,0,0,אברהם אבן עזרא,"   	 	 	    רשות (?)     יי, שמעה בקולי, / ראה עניי ועמלי    וכפר חטאי ומעלי, / אלהים יי חילי.    בשפכי למולך זעקי / לרצותך, צור חזקי,    ענני, אלהי צדקי, / בצר הרחבת לי.    רצונך הבינני / ואל בקצפך תדינני,    שמע, יי, וחנני, / יי היה עזר לי.    מעוזי ביום עברה, / מנוסי ביום צרה,    יי לי לא אירא – / מה יעשה אדם לי?    חנון, אביון במהללו / ירוממך כפי יכלו,    כי דליתני ולא / שמחת איבי לי.    זמירות רננו המוני / לצור, כי ישמע רנני,    ארנן: ברוך יי / כי הפליא חסדו לי.    קדוש, פקח עיניך / והטה נא אזניך    למתחנן למולך, / יי צורי וגאלי.        "
3303,שלמה אבן גבירול,40,1,1,1,1,0,0,שלמה אבן גבירול,   	 	 	         יה לך שחרי ונשפי / אפרשה כפי ואפי  אל תבהלני ואל נא / תחשב חטאי ואכפי  אזכרה שמך ואהמה / כהמות ימים בזעפי  מאנה נפשי להסיר / זכרך מעל שעפי  חסדך יה לא חשכתו / גם אני לא אחשך פי.          
2966,שלמה אבן גבירול,40,1,1,1,1,0,0,שלמה אבן גבירול,   	 	 	    וקאל איצ֗א     סוד יי ליראיו / ובריתו להודיעם  אשר למד לאיש דעת / ושם פה לאתון בלעם  ואיש נבוב ילבב אז / ודעת לו מאד ינעם  ולא ידם ולא ישמר / לפיו מחסום כאיש נפעם  ומשכילים בדבריהם / ואנשי־לב בהביעם  ודברי מֽשלים יהיו / לפי שכלם ומדעם  ושירם יעשה להם / אשר לא יעשה זרעם  ויגיע לעב ראשם / ולרום יעלה שמעם  והוא מכסם ומפרשם / ומרבדם ומסעם  ושירי בז למשכילים / אשר נשו מאד רעם  לעש דכם וגם־הכם / בראש כלם ובצעם  והייתי אני ראש מח־ / לקותיהם כישבעם  ומדברי ככוכבים / וכשחרים בהבקעם  ישיחון בעלילותם / בכל־ארחם וגם־רבעם  והמה יקראו בשמי / בכל־מחנם ומסעם  ואי־זה ים בלי נשאם / ואי מדבר בלי ידעם  במהללם אשוחח / ואל חפץ להביעם  ומה אקב ולא קבה / ומה אזעם ולא זעם  יעצתני להדיחם / תסתני להבליעם  ודמיתי ודמית / לשום שכין בתוך לעם  ושטיתי ושטית / והחטאת כירבעם  ואיך יחלף ואיך ישנא / זהב אופיר ואיך יועם  ואיך תציב לרגלם פח / ואיך תכין לאיד צלעם  חמסם על־מקנאיהם / אשר דמו להכניעם  ועל־נכים אשר שמחו / ונאספו ביום צלעם  ואל יקשיב לקול שועם / וגם ישים בנאד דמעם  וברצונו ובחסדיו / יצו תמיד להושיעם.        
5272,דוד פוגל,206,1,3,4,1,0,0,דוד פוגל,"   	 	 	     בני אדם – לא שכנה השמחה  בלבבם,  נצח ישמעו:  צעדי-אין-שמע  אחריהם ינועו.  אכן,  פעמים וחבקו אשה או ילד,  אך פתע ימלאו חרדה  כיער אפל,  וידעו מאד:  חיי-אין-שמע  עומדים על גבם  כלילות פתוחים.      במטות יתכנסו בחשכה  ושמיכה על ראשם,  ורובצים ערים,  נפחדים,  כל לילותם.        "
2681,יהודה אלחריזי,34,1,1,1,1,0,0,יהודה אלחריזי,"   	 	 	     בשלשים משוררים מתהללים, מי יעשה שירים יותר מעלים  נאם הימן האזרחי: פניתי מכל מעשי לשבת עם המבינים בבתי ישיבתם. ולשמע דברי חכמים וחידותם. ויהי היום ואני עם חברים . אצילים וגבירים. למערכת השיר נגשים. והיה מספרם שלשים. ויען איש מהם ויאמר: מי העולה במעלות השירים הגבוהים. ובוקע משחריו נגוהים. יגלה היום לעינינו מעלתו. ויחשף את זרוע מליצתו. ואת יקר תפארת גדלתו. אמרו לו העם: במה יבחן המשורר וכחו. ואיך נוכל לדעת את האיש ואת שיחו. אמר להם: דעו כי יש לשירים דרכים. ולחרוזים נתיבות ומהלכים. ולהם מלאכות נסוכות. שמורות וערוכות. ומבחר המלאכות. לקחת מספרי הנביאים פסוק . ולבנות עליו ענין נחמד וחשוק. והיה בתוך הקרואים איש זקן מראהו נורא. והוא יושב לבדו רחוק מן החבורה. אבל היה מבקע הלבבות בפטיש מליו . ומחפיר הפנינים בפניני משליו . והיו מכסים פניו. ולא יכלתי לראות כי אם עיניו. ויען ויאמר: שמעו אלי אנשי לבב. ואל ילך לבבכם שובב. כי אם הדרך הזה תבקשו. ולבוא בשער הזה תדרשו. קחו מאתכם מחזק הבדק. ומורה הצדק . ועתה בחרו לכם איש וירד אלי. עד תכירו משלי . ותבחנו מלי. ויגש אליו איש מן החבורה ויאמר לו: אם רצונך אש השכל לקדח. עשה שיר יהי סופו: וקוי ה' יחליפו כח.  וישא משלו ויאמר:  בן איש בטח על צורך יום צירך  כי בו יגעים ימצאו מנוח  הבוטחים על ריק לריק יגעו, אבל  קוי אדני יחליפו כח.  ויען השני מן החבורה ויאמר לו: אם רצונך להעיר ישני זממיך. עשה שיר יהי סופו: וברב גאונך תהרס קמיך.  וישא משלו ויאמר:  אם בעבודת אל תכל ימיך  תהיה פאר על ראש בני עמך.  כי אז משנאיך לך יכחשו  וברב גאונך תהרס קמיך.  ויען השלישי ויאמר לו: אם תחפץ לנקות שירך מכל שמץ וחרץ. עשה שיר יהי סופו: ולא לאמונה גברו בארץ.  וישא משלו ויאמר:  אביט לצד ימין ואפנה על שמאל  לא אחזה ישר וגודר פרץ.  כי אם מתי רשע ואנשי שוא אשר  לא לאמונה גברו בארץ.  ויען הרביעי ויאמר לו: אם תרצה לברר שירך מחטא ואון. עשה שיר יהי סופו: שלח אצבע ודבר און.  וישא משלו ויאמר:  שובה אנוש אל אל בטרם מותך  כי טבעה רגלך בטיט היון.  תצלח בעת תסיר לך מתוכך  מוטה שלח אצבע ודבר און.  ויען החמישי ויאמר לו: אם תאוה להראות לנו חכמתך אשר חכמת . עשה שיר יהי סופו: מה החלום הזה אשר חלמת.  וישא משלו ויאמר:  בן איש למתי עינך עצמת  אוי כי בחק התאוה נרדמת.  הבלי חלומיך לבבך לבבו  מה החלום הזה אשר חלמת.  ויען הששי ויאמר: אם תרצה אדני שכלך ליסד. עשה שיר יהי סופו: כי אם עשות משפט ואהבת חסד.  וישא משלו ויאמר:  הכון אנוש לקראת אלהיך אשר  נטה כדק שחק וארץ יסד.  כי מה אלהיך מבקש ממך  כי אם עשות משפט ואהבת חסד.  ויען השביעי ויאמר לו: אם חכמתך ככלה יפת לחי. עשה שיר יהי סופו: וימרחו על השחין ויחי.  וישא משלו ויאמר:  שדי, שחין חטאי לבבי החלה  ושמך רפואתי וחיי רוחי  לקחו סעפי מרקחות טוב זכרך  וימרחו על השחין ויחי.  ויען השמיני ויאמר לו: אם לגלות שכלך אתה בוחר. עשה שיר יהי סופו: מלאתך ודמעך לא תאחר.  וישא משלו ויאמר:  אנוש חלפו ימותיך בהבל  ועד מתי פני אל לא תשחר.  ועינך מלאה דמע ועל כן  מלאתך ודמעך לא תאחר.  ויען התשיעי ויאמר לו: אם תשכיל הסוד אשר בלבי ערכתי. עשה שיר יהי סופו: אם תלכי עמי והלכתי.  וישא משלו ויאמר:  עורי ימין האל הכי לבי  נמס כמים בי ונשפכתי.  אם תעזרי אותי אהי נעזר  או תסמכי ידי ונסמכתי.  ובעת בדרך אפחדה מצר  אם תלכי עמי והלכתי.  ויען העשירי ויאמר לו: אם תרצה להעיר שכלך עד יצא כנגה צדקו . עשה שיר יהי סופו: ונחל ה' את יהודה חלקו.  וישא משלו ויאמר:  עת כל אנוש ישים בתבל ספקו  אשים באל חשקי ואשמר חקו.  ובעת בני איש ינחלו נחלת יקר  נחל אדני את יהודה חלקו.  ויען האחד עשר ויאמר לו: אם תכסף להפיץ משכלך טוב רקחו. עשה שיר יהי סופו: לא כהתה עינו ולא נס לחה.  וישא משלו ויאמר:  בן-איש עצי ישר נטע בלבבך  יצמח פרי צדקך ויתן ריחו.  ובמותך צור יחליץ את גופך  לא כהתה עינו ולא נס לחה.  ויען השנים עשר ויאמר לו: אם תכסף להלביש שירך סות נעם כמדו . עשה שיר יהי סופו: לא טוב היות האדם לבדו.  וישא משלו ויאמר:  חכמה לראש אנשי יקר היא נזר  הרחק יקר תבל ובה תעזר.  בחר אלהים בה ושח: לא טוב היות  אדם לבדו אעשה לו עזר.  ויען השלשה עשר ויאמר לו: אם תרצה להעציב כל מקנאיך ולהחלי. עשה שיר יהי סופו: והסיר ה' ממך כל חלי.  וישא משלו ויאמר:  לבי לאל שובה בעת יצר לך  כי בו צרי צירי ומרפא חילי.  אלו בעת צירך בצורך תבטחה  הסיר יי ממך כל חלי.  ויען הארבעה עשר ויאמר לו: אם מעלת שירך נשגבה. עשה שיר יהי סופו: קמה אלמתי וגם נצבה.  וישא משלו ויאמר:  אמנם לשוני יום קרבות נחשבה  חרב ואחור לא לעולם שבה.  ובעת אלמות בעלי שיר אלמו  קמה אלמתי וגם נצבה.  ויען החמשה עשר ויאמר לו: אם תרצה להכניע כל עוזרי רהב. עשה שיר יהי סופו: ויעשו להם אלהי זהב.  וישא משלו ויאמר:  הקפצים ידם והונם ימנעו  יום דין הלא ישרפו בלהב.  עזבו אלהיהם וכספם עבדו  ויעשו להם אלהי זהב.  ויען הששה עשר ויאמר לו: אם תרצה להיות ריח שירך כראשי בשמים . עשה שיר יהי סופו: חבלים נפלו לי בנעימים.  וישא משלו ויאמר:  בעת כל איש יהי חושק בתבל  אני אחשק בצור שוכן מרומים.  ואמר עת יהי חלקי בדתו  חבלים נפלו לי בנעימים.  ויען השבעה עשר ויאמר לו: אם תבקש לחבר ניב כנפשי ולבבי. עשה שיר יהי סופו: ואקרא סגור לבם ואכלם שם כלביא.  וישא משלו ויאמר:  לשירי נוזלי שיר נצבו נד  בעת אמר לצולתם חרבי.  ואם אקדח יקד השיר במזרח  ילהט שוכני מערב להבי  ואכניע מתי שכל ואקרע  סגור לבם ואכלם שם כלביא.  ויען השמנה עשר ויאמר לו: אם תרצה לנקות שירך מכל מום וכחש. עשה שיר יהי סופו: והמטה אשר נהפך לנחש.  וישא משלו ויאמר:  נעים שירי בלי רגל ישוטט  ויביע בלי לשון ורחש  ולי העט אשר יטרף כאריה  והמטה אשר נהפך לנחש.  ויען התשעה עשר ויאמר לו: אם תבין סוד השיר ורזיו. עשה שיר יהי סופו: נקבת במטיו ראש פרזיו.  וישא משלו ויאמר:  נטה העט כמו מטה עלי ים  תעודה, עד תגל סודו ורזיו.  והך בו ראש מקנא עד כלותו  ונקבת במטיו ראש פרזיו.  ויען העשרים ויאמר לו: אם תרצה להראות בשיריך יפי מליהם. עשה שיר יהי סופו: כי בדבר אשר זדו עליהם.  וישא משלו ויאמר:  לבבי פצעו עיני צבי חן  בקשתם כי כלי חמס כליהם.  ועל כן פצעו עיני לחייו  ובדבר אשר זדו עליהם.  ויען האחד ועשרים ויאמר לו: תרצה להפיץ מי שכלך כנהר. עשה שיר יהי סופו: השמרו לכם עלות בהר.  וישא משלו ויאמר:  הגאוה כהר ועולה בה  יפל ופתאם ארצה יגהר.  לכן מתי שכל ואנשי לב  השמרו לכם עלות בהר.  ויען השנים ועשרים ויאמר לו: אם תרצה להיות שירך ערב לכל אזנים . עשה שיר יהי סופו: עיניו כיונים על אפיקי מים.  וישא משלו ויאמר:  עפר יפה מראה יפה עינים  יקרע לבב החשקים לשנים.  לחיו אפיקי נחלי עדן, אבל  עיניו כיונים על אפיקי מים.  ויען השלשה ועשרים ויאמר לו: אם על מלאכת השיר יכול תוכל. עשה שיר יהי סופו: והבאת לאביך ואכל.  וישא משלו ויאמר:  בכל-לבך ירא הורך ומורך  ואז תחכם במעשיך ותשכל.  ולקט-נא בגן שכלך פרי בין  והבאת לאביך ואכל.  ויען הארבעה ועשרים ויאמר לו: אם תאהב להחריד בשיריך לב שומעיהן. עשה שיר יהי סופו: ובאש ישרפו אותו ואתהן.  וישא משלו ויאמר:  אנוש נלכד ברשת תאותיו  למען כי כלי חמס כליהן  ובסוף תאבל נפשו ורוחו  ובאש ישרפו אתו ואתהן.  ויען החמשה ועשרים ויאמר לו: אם תסקל למלאכת השיר נתיבה. עשה שיר יהי סופו: מכל אשר יעשה לאשמה בה.  וישא משלו ויאמר:  כל-איש אשר יעזב רצון צורו  נפשו תהי דוה עלי חובה.  וגמול יהי מוצא עלי אחת  מכל אשר יעשה לאשמה בה.  ויען הששה ועשרים ויאמר לו: אם תתאו להעיר לשיריך זממי. עשה שיר יהי סופו: אל תעלני בחצי ימי.  וישא משלו ויאמר:  רוח אנחות נשבה בי עד  התקדרו בענן בכי שמי.  צורי רפא צירי ועל חטאי  אל תעלני בחצי ימי.  ויען השבעה ועשרים ויאמר לו: אם תחפץ להלאות בשיריך כל מי ינסם. עשה שיר יהי סופו: ישלח דברו וימסם.  וישא משלו ויאמר:  על רב פשעי דמעי  גברו ואידי יכסם  קפאו אבל אש לבבי  ישלח דברו וימסם  ויען השמונה ועשרים ויאמר לו: אם תרצה להיות סוד שכלך מפרש. עשה שיר יהי סופו: יבוא אלהינו ואל יחרש.  וישא משלו ויאמר:  האל אשר אל שואלו נדרש  עמך דלה מים עני נגרש.  לעשות באויבים משפטי נקם  יבוא אלהינו ועל יחרש.  ויען התשעה ועשרים ויאמר לו: אם תתאו להיות מעלתך נסוכה. עשה שיר יהי בסופו: והיתה לה' המלוכה.  וישא משלו ויאמר:  חמל שדי עלי עדה נבוכה  גברת אך לכל-רגל דרוכה.  גאל מלכותך מיד עבדים  והיתה לאדני המלוכה.  ויען השלושים ויאמר לו: אם תרצה להיות שירך נחמד לכל לב. עשה שיר ובסופו: משוך חסדך ליודעיך וצדקתך לישרי לב.  וישא משלו ויאמר:  ראה שדי הכי שחתי  ונשכחתי כמת מלב.  משך חסדך ליודעיך  וצדקתך לישרי לב.  אמר המגיד: וכאשר שמעה מליצתו אזני. נבהל לבבי ורעיוני. ושמתי עליו עיני. והנה הוא חבר הקיני. אבי כל יושב אהלי תושיות. ומפליא פליליות. ובראותי זיו פניו נגלו פני . ונגלו שמי יגוני . ושמח לבבי עמו. וסר יגונו וזעמו. עקב היתה רוח אחרת עמו . ועמדנו בחברה נעימה שנינו. עד עברה רוח קנאה על זמננו. והפריד בינינו.          "
1055,שאול טשרניחובסקי,16,1,3,4,1,0,1,שאול טשרניחובסקי,"   	 	 	    מנחה דלה לידיד נפשי יוסף קלוזנר.     טבעת לו,  לאדני,  ספירים מעלפת!  הדר כל שכיות האדם  (הרוויות זעה ודם)  כמוהן אין ואפס.  כמוה שקופה וברה  במשחק צבעיה ברקי-אש,  לא הובאה עוד למלטש,  לוטש כל אבן יקרה,  לתתה במשבצת-פז,  גם לאלילה לכומז.  לא עוד קבלה אתנן כזה  פלגש על מחשף-חזה  מיד רוזנים ובעלה,  ולצוארוניה מעולם  מיד כובשי גבולות-עולם,  שכורים מדודיה לה.  כאל לא היו מנחות  בבית-נכאת  של מוסדות למדעים,  ולגנזכי-הצארים  לא נכנסו עם שלל  הרי-אורל  ואהלי-טטרים.  ובתוך הערמות באוצרות  מצפוני דורי-דורות  ומקדמות עולם  נאצרים ומתקדשים  של מהרדשה בן-מהרדשים  הדר כמהו לא נעלם.  בהטותו  את טבעתו  ופרצו ברקי-אבניה:  תכל עצוב וחם  כאפר הרי-מואב  בין מנחה ומעריב  חולמים חלום תכלתם;  זהב תרג.  עורג ערוג  מתוך נימה חמה-חמה,  כעין  זהב תלוי עם שקיעת-חמה,  על ככר הירדן;  אדמומיות של הערמון,  בא בהמון  שבילי די-נור במטלית ורדה,  כנשיאים שותתים דמים  בערבי-סתו נוגים אלמים  בהרי יהודה.  והיפה בספירים  נשמט ממסגרתו,  נשמט נפל אל בין-צורים,  בשלל כל תפארתו  ושם שכב ושם כלה  קמעה-קמעה,  ובגעגועים אל יפי של מעלה  נמוג – דמעה-דמעה.  ואף-על-פי שעמקי-תהום  משמי-שמים גם ירדה,  לא שכחה גם עד היום  האבן את יום-הפרדה,  ותוך לבה שמרה כל-הוד  העולמות ממעל  הזיו הזה והסוד  כליל-התפארת –  כלם ובתוך לבה תמים,  כלם לה למשמרת,  הוא היפה שבימים,  היא הכנרת…  וכאותה אבן יקרה  גם נפש-האדם,  רשע בשר-ודם;  אל תאמר: אלהים ארה  אותה,  ואם חוטא שבחוטאים  ועומד בפשעו  עד יום מותו, –  עוד בעמקי-עמקי-נפשו  ניצוץ-אל חי,  ובתוך רמה –  תבנית-דמעה…       בספינה“רומה”, בים האדריאטי, 1935       "
693,אברהם שטרן,10,1,4,4,1,0,1,אברהם שטרן,"   	 	 	     הוא יבוא. בוא יבוא הגדול בימים!    ארגמן-מלוכה – כתפיו,    לראשו אפריון – שמי-ציון הכחלים,    והשמש - עטרת-זהב.  הוא יבוא, בוא יבוא, הגדול בימים!    הפורק את העל, הגואל.    הזוקף כפופים ומתיר אסורים –    יום-חרות במלכות-ישראל.  הוא יבוא והשלח – שרביט בידיו,    כמכלול-המלכות ישע-יה.    ועצמות לוחמי-החרות – עבדיו    תכסה כעפר נשיה.    שבט תרצ""ד       "
5537,יעקב שטיינברג,261,1,3,4,1,0,1,יעקב שטיינברג,"   	 	 	     להטה ערש האהבה תחתינו,    ועדיי נפשנו מתכים באשה;    פתאם כעקב רגל זר עברנו,    פתאם צנחת הצדה מחרישה.    – הה, דודי, את אשי מי דרך לאפר?    “את פתיל פניני אשרי יד-סתרים נתקה.”    – הה, דודי, בין שדי לשון-אש גוועת.    “מידי תשמט מחרזת כבר ריקה.”    – הה, דודי, מי יפרק את נזמי הנער    וזרקם מלא-חפנו לתוך אש המאויים?    ""מי חרש יבדר אפריון נאהבים    וסגר בסתר את לבות השנים?""    – מי אמן בלט יד הגבר הכבדה    לחרז פניני-אשר בליל תענוגים?    ""מי צוחק וקוצץ את פתיל ההזיה    והשאיר חוט כהה הריק מאלמגים?""    – גל ידך הכבדה על לבי, הגבר.    “כסיני בצעיף עדניך האשה”.    שוב לוהטה ערש האהבה תחתינו    ואודי נפשנו מתלקחים באשה.        "
149,יהודה ליב גורדון,2,1,3,3,1,0,0,יהודה ליב גורדון,"   	 	 	    למי אני עמל?     עוד בת השירה אלי מתגנבת,  עוד לבי הוגה וימיני כותבת –  כותבת שירים ובשפה נשכחת.  מה-ישעי מה-חפצי ומגמת פני,  ולמי אני עמל מבחר כל שני  ומחסר נפשי מטובה ונחת?      הורי – הדבקים באלהים ובעמם,  עוסקים בסחורה ובמצות כל יומם,  מאסו הדעת, לא למדו טוב טעם;  ""מות בשיר, אפיקורסות במליצה!  “אסור עם המשורר לדור במחיצה!”  כן יגערו בנו, ירדפונו בזעם.     אחי המשכילים דעת למדו,  בדבק לא-טוב ללשון עמם נצמדו,  הם בזים אם זקנה תומכת פלך:  ""עזבו שפה, עליה אבד כלח,  "" עזבו ספרותה, תפל מבלי מלח;  “עזבוה כי איש לשפת ארצו נלך”.     אחותי בנות ציון! אולי אתנה  אל שיחת בת-שירי לבכן תתנה,  ואלהים חננכן נפש נחמדת,  רוח חן, חך טעם, לב חם בקרב –  אך הה כי גדלתן כשביות חרב,  כי “בת תלמד תורה – תפלות לומדת!”     ובנינו? הדור הבא אחרינו?  הם מנעוריהם יתנכרו אלינו,  – למו פצעי לבי ידוו יזובו –  הנם הולכים קדימה שנה שנה,  מי ידע הגבול עד מתי? עד אנה?  אולי עד מקום – משם לא ישובו…     ולמי אפוא אעמול אני הגבר?  למתי מספר השרידים מבני עבר  שעוד לא נתנו שיר ציון לשנינה?  הוי, שבלים בודדות, מי ידע אימו,  מי ישא ראשם, ימנה מספר למו? –  אחד בעיר הם ושנים במדינה!     היו אשר תהיו ובאשר שמה!  לשפת עבר תאמרו: אחות רחמה,  ניבי לא תבזו, תאמרו לי: אחינו.  ובעוד רבים אחרי ראשם יניעו  לכם שירי אלה רוחי יביעו,  אתם תדעו נפשי, לבי תבינו.    לכם אזבח רוחי, אגיש דמעה לנסך!  הבה אבך על צוארכם וכאבי יחשך,  אחבקכם אשקכם רבוא רבבות מונים;  הוי, מי יחוש עתידות, מי זה יודיעני  אם לא האחרון במשוררי ציון הנני,  אם לא גם אתם הקוראים האחרונים?!        "
6592,חיים לנסקי,385,1,4,4,1,0,0,חיים לנסקי,"   	 	 	       הנוטים חסדם לי לגר    איש כפי עמק לבו וכיסו,    השמים קיר מחסה ומגן    ביני ובין צר – צל קורה,    ביני ובין קר – חם כירה,    ביני ובין רעב – פרוסת פת,    ביני ובין יגון – כוס י""ש –    אנא שאו טרחתי, הנאמנים.    עוד מעט קט! עוד מעט קט!    כי הנה לא לארך ימים    נטיתי לגבולכם אני הגר,    צלי כבר הולך וארך,    עוד מעט ויצע תחתי    ולמראשותי יצתו כוכבים.    חיו בטוב! חיו בטוב, אנשי חסדי!    להתראות! להתראות ביום יבוא,    עת נינינו בקראם שיר זה    יחפשו במלון עתיק    את פרוש המלה “גר”.        "
1800,יהודה הלוי,26,1,1,1,1,0,1,יהודה הלוי,   	 	 	     יפרח חתן כשושן בקרב ידידים נעלסים    ויהי כמלך בגדודו בחפת הדר מתכסים    חופף עליהם והם ששים ובצל סעפיו נכנסים.  כהדסים עומדים סביביו והוא עומד בין ההדסים  היום כשמש בצאתו יצא חתן מנותו    או כלבנה סביבתו צבאות כוכבי חבורתו    ולתת כבור לאלהיו עומד נכח פני דתו  וישמח באהבת רעיתו ובטחונו על אל ישים  ויעלת החן תעירהו באהבה ותתרפק עליו    הכי היא דמתה ונמשלה צביה בקרב אהליו    כערוגת בשם בגנו ודבש וחמאה בנחליו  משכלה לבשה רקמות ומיפיה עשתה שביסים  דבר יצא מיי לחבר סהר עם חמה    ולעשות עזר לעבדו כנגדו כמו יונה תמה    ויצמדו ויהיו לאחדים ויי יהיה שמה  לכונן נעם פעלתם ואת כל אשר המה עשים  הודם לעד לא ישנה ובם ישראל יתברך    ויודע כעת חיה כי כוכב מהם דרך    ועמי יבשר בימיהם כי נר משיחי אל ערך  לפדות את נפש עבדיו ולא יאשמו כל החוסים.         
924,משה אבן עזרא,11,1,1,1,1,0,0,משה אבן עזרא,"   	 	 	    [כל הנקרא בשמי] / ר'   “לר' משה ז”ל""  סימן: מש[ה]  לחן: לנו כפל תהיה       כל הנקרא בשמי       /מעי המו עליכם    נחמו נחמו עמי       /יאמר אלהיכם:     /ישע' מ, א       מנדחים הדחתים     /ברב פשעם ועונם    כמה שנים שכחתים    /בינות אויבם ושוטנם    שבתי עוד ונחמתים    / ושמחתים מיגונם    צאן נחלתי ועמי       /אשוב ואבחר בהם –    גם מבית הלחמי       / מלך אקים עליכם:    / ירמ' ל, מ        שובו אסירי התקוה    /אשר כמת נשכחו,    תחת נפשכם דוה     /תשישו ומשמחו,    ולב מי צוקות רוה     /דמעותיו ימחו,    ינשה וישכח זעמי      / יום אמר לנחמכם –    לביתי ולאלמי        /כן אשיב את שבותכם:  /שם לג, כו        "
2878,שלמה אבן גבירול,40,1,1,1,1,0,0,שלמה אבן גבירול,   	 	 	    ולה פי צפה אלליל [ולו בתיאור הלילה]     דמות הלֽילה הזאת כסכה / אשר כים רחבה היא ארכה  ועינה לעלות שחר יבשש / והיא־גם־היא לאמרתו מחכה  בני־עש תֽלדה אחר בלתה / כאשת אח אבי מלכה ויסכה  ענניה יטילון טל עדי כי / חשבוה עלי־שמש מבכה.        
2017,נפתלי הרץ אימבר,31,1,3,4,1,0,0,נפתלי הרץ אימבר,"   	 	ימים ונהרות 	    (מזמור שיר)   ארץ שבעת העמים  כגן יי נטיה,  מחלב נהרות וימים  תינק תשתה לרויה,  הירדן בגלי גאונו  לים המלח תוצאותיו,  ונחל קישון בשאונו  לים הגדול זרמותיו.  ארצנו ארץ פוריה  עין יי עליה.       מקהלה:   כי הוא על ימים יסדה  ועל נהרות יכוננה.  נחל קדרון, השלח  מימיו לאט נזלו,  לעמק יהושפט בכח  קדם אז נפלו,  עתה יבש מקורו  נחרב מעין זרמתו,  כעין עמי נדעך אורו  נסתם מעין דמעתו.  ארצנו ביד אדוני  ובנאדו שם דמעותיה  כי הוא על ימים יסדה  ועל נהרות יכוננה.  הים הגדול בלשונו  כנחש ילחך חופיה,  ועל שכם גלי גאונו  אניות יביא אליה.  ארצנו ארץ רכלת,  גוים ינהרו אליה.  כי הוא על ימים יסדה  ועל נהרות יכוננה.  מים כנרת בשאון  הירדן יצא בגפו,  מימיו לא יתערבו, ובגאון  יפלס נתיב לאפו.  כדמות עמי הנודד  בין לאמים יתישב,  ובכל זאת בודד,  בגוים לא יתחשב.  ארצנו ארץ האבות  יי ישוקק תלמיה.  כי הוא על ימים יסדה  ועל נהרות יכוננה.         "
569,חיים נחמן ביאליק,6,1,3,4,1,0,0,חיים נחמן ביאליק,"   	 	 	     בחרבת לבבכם המזוזה נפסלה,  על־כן שם השדים יכרכרו יהימו,  וכת־הלצנים, בני ריק ובטלה,  שם עושים הלולים וסערה יקימו.        התראו מי ארב שם אחרי הדלת  במטאטא? זה שמש מקדשים נחרבים –  היאוש! הוא בא – והכת הצהלת  תטאטא, תגרש: “צאו, השובבים!”      אז ידעך שביב אשכם האחרון שעמם,  ונאלם מקדשכם ונשכח ההמון;  ועלי־מעי מזבח לבבכם ששמם  ייליל ויפהק חתול השממון.        "
1819,יהודה הלוי,26,1,1,1,1,0,1,יהודה הלוי,   	 	 	     חלו פני אל פרשי כפים    משתחוים ארץ עלי אפים    ופנו כיונים אל ארבותם אלי    כוין פתיחן מול ירושלים    היא בית מנוחתכם וחייכם והיא    כל תאות הלב והעינים    אהב אדני שערי ציון מאד    יאחזם עם שערי שמים        
2136,שמואל הנגיד,32,1,1,1,1,0,0,שמואל הנגיד,   	 	 	    אהב גר / ר'      אהב גר ואל תונה מדכה אשר אין לו    איל והיה סתר לגולה ונדחת    ותהיה עלי-חוסים בצלך כאדרת    בארך וברחב שלמה וסרחת.        
1090,שאול טשרניחובסקי,16,1,3,4,1,0,1,שאול טשרניחובסקי,"   	 	 	    הים בילטה /      בת-ילטה צנחה אט… בא שר של-ים ומפתה…    ושמלות יפרש לה וזרען אבקות-אור    על קטיפת ירק-רך ושזור-שחור שבשחור    עם ספיח תכלת-ליל במשבצת סגלה חתה.       או סות-צבעונין יט מכסיפה בגיל, ומשטה    ברקמות ספיר-לח ונטיפות לבן-כפור,    עם תפר קלוחי-אור, המנתזים צרור על צרור    סמרגדים יוקדים על-גב אש גוססת מטה.        הבקר אור – ישו מרבדי-פז, טפיטים,    שפות פורפור ושני חם, מזדעזע בכתם-חטים,    מזדוג לגחלי-אש ובכרכב כחול-הכחול.        אך בערוב היום יתמתח על החול    וילחך רגלה, כף וכף – דל חדל-אונים –    מתעטף טלית כלה שחוק של יקינטונים1.     1920       יקינטונים, Гіацинт,Hyazinthe.  ↩           "
5627,יעקב שטיינברג,261,1,3,4,1,0,1,יעקב שטיינברג,"   	 	 	     מצפון, מים, מכל גוי וממלכה    ברוח פלאך סערנו עד הנה:    אנחנו הדבקים בחלום ובמלאכה,    אנחנו הבונים באת ובלבנה.    אל בנה את נפשנו כאשר בנינו    מניר אלי ניר ומחומה אל חומה;    וברכה נא-צו בנפשנו עד תהומה,    עד יכון בחסד ובעז לב אחינו.    מה-כח ומזמה לנפש נבהלה,    מה-פדות — אם הלב שב אל קיא התהפוכות?    אם כל מחמדנו ידנו גאלה —    גם עתה גם אז נפשותינו נבוכות.    אל פדה את נפשנו כאשר פדינו    בהר ובגיא ובכל בצה ממארת;    אם טרם חפצת — נקו לעת אחרת,    אך יכון נא פעם עד-תם לב אחינו.    אך שוא יפעל עם וגורלו לא מנה    לב אחד לנבוניו, חק אחד לתמימים;    אם ניטיב עשות וספות עצה על בינה —    עוד כל חטאינו בדמנו מאדימים.    אל מחה חטאינו כאשר מחינו    בשאר כל חפצנו הריסות ושממה;    מזעף ומשבת אם נפשנו נכתמה —    לו יטהר משאף ועמל לב אחינו.    הנגלות הן לנו בכפן, בשרב,    לגמול עתידנו עיננו חרדה;    ואתה הצופה לריק ולמסתריו,    ונסתרות כוזבים רק אתה הן תדע.    אל זרה את כזבינו כאשר זרינו    את שאר תקותנו על חול ועל סלעים;    לכור לנו פקד את הימים הבאים —    אך יאמץ עד-עולם כצור לב אחינו.    גם סחי כבודנו נרחץ בזעה,    כרב עמלנו גם בוז ישכח;    אך סאת מכאובנו עדין היא מלאה,    ורגז וערמה אף הם מלאו לח.    אל שא את חלינו כאשר חלינו    על ברזל שמיך ועל אדמת נחושה;    רק אחת נבקש, רק זאת לנו דרושה: —    כי יכון בחסד ובעז לב אחינו.        "
3872,אברהם אבן עזרא,46,1,1,1,1,0,0,אברהם אבן עזרא,"   	 	 	    מי כמוך       אספרה בעד כמהי    פלאי מאמיץ גבוהי,    ואצרה מצות אלהי    בכל לב ובכל נפש.    בטרם יסד אדמה    ועד לא אצעדת כימה –    תורת יי תמימה,    משיבת נפש.    גדר מקוה תהומים    ועפו בעלי כנפים,    ובדברו שרצו המים    רומש על הארץ, אשר בו נפש.    דברתו השלים בחכמה    וטפח קרוץ מאדמה    ויפח באפיו נשמה –    ויהי האדם לנפש.    הפיקו נות בית מצלעו    ומעץ הדעת מנעו    והשליטו על פרי זרעו,    אשר יאכל לכל נפש.    והוא הוות למד    ופרי מעלליו חמד,    כי נאוה העץ ונחמד    ומתוק לנפש.    זומם רעה במשאליו    קנא באחיו ובמשליו,    וארב לו וקם עליו    והכהו נפש.    חרה אף אל אל קין:    ׳הבל אחיך אין?    עין תחת עין,    נפש תחת נפש.    טורף, כמעט אבדתיך,    ולכן לרעה העמדתיך,    לכלה וחרץ נתתיך,    וכליון עינים ודאבון נפש.׳    יסרו כפי מעלליו –    ורשע לא ימלט את בעליו,    ובשובו – וכפר עליו    מאשר חטא על הנפש.    כלה כל היקומים יחד    ועל יושב הארץ פחד,    ולא נותר בהם אחד –    כי באו מים עד נפש.    לצים – שפתם השם    ויפץ אותם משם,    ויאבד את כל רכושם    אשר רכשו ואת הנפש.    מצא שושן בין דרדר    והצמיח פרי עץ הדר,    והנצה גנת סמדר –    יצאי ירך יעקב שבעים נפש.    נחלים עבר וגבר,    ומיי יצא הדבר –     וצען ירדו לשבר בר,    באכל להשיב נפש.    סבלם אויב הכביד    ובפרך אותם העביד,    ושריד מהם האביד –    ונגעה חרב עד הנפש.    עמד משה בקרבם –    והאמין בדברו לבם;    יי נצב לריבם    וקבע את קבעיהם נפש.    ׳פרעה, שלח אדוניך    אשר העבדת ברב זדונך!    לא טוב שאתי פניך –    ולא ישא אלהים נפש.    צורר ענה ברחשו    ונתפאר ברב רכושו,    נכבד והעז נפשו –    והכלבים עזי נפש.    קרא: ׳הלא תדעו,    ואם לא אלי תשמעו –    הנה בכם יפגעו    אנשים מרי נפש!׳    רבו נגעיו במצרים,    ולילה הוציא אפרים –    ויללת חפרע כאגלים,    וכל איש מר נפש.    שבו לרדף אחריהם    והים כסה עליהם,    מנוס אבד מנהם    ותקותם מפח נפש.    תמימים קדמו נסיך    ואותותיך ופלאי מעשיך,    שוררו בשמך חוסיך:    ׳לשמך ולזכרך תאות נפש.׳        "
5404,דוד פוגל,206,1,3,4,1,0,0,דוד פוגל,"   	 	 	     לילי סתו שחורים  צרים על משכני —  אך אין אני בודדה עוד.      אם הלכת מני, דודי, —  הנך שוכן ערב קרב חיי,  ומה ענג, זעיר יצורים,  תשוב תהיה לי.      דרכי אט אלי תשובה.      כמיהת גבר טמירה  שרה תשרה על חייך,  כעבי שחור כבדים  אף תנהגך מני.      אך אם הלכת מני, דודי,  אין אני בודדה עוד. —     וינה, 13.8.1918       "
1404,יהודה הלוי,26,1,1,1,1,0,1,יהודה הלוי,"   	 	 	    משירת ערב (תרגומים) /       אשישות מבלי יין       אשישות מבלי יין כבדות    והם חרש ככל‑חרשי אדמה    ואולם מלאו יין – וקלו    כמו תקל גויה בנשמה.      יום שעשעתיהו עלי ברכי       יום שעשעתיהו עלי ברכי    וירא תמונתו באישוני,    נשק שתי עיני מתעתע –    את‑ תארו נשק ולא עיני!       נקלותי ודלותי לפרוד      נקלותי ודלותי לפרוד    צבי ויהיו כצל יצורי,    עדי שבתי ולא מרב שנותי    (והן עדי – שני חיי מגורי!)    אבל שבתי בבגדו בי, ואלו    ישיבני – ישובון לי נעורי.        "
6470,שלמה מנדלקרן,382,1,3,4,1,0,0,שלמה מנדלקרן,   	 	 	     כתפלת אלישע על־ההר מלא הסוסים    יתפללו המתקדשים על “עם־עמוסים”    ויתחננו לאל כלמו חברים:    “הך־נא את־הגוי־הזה בסנורים!” 1        מלכים ב‘ ו’.  ↩           
3550,אברהם אבן עזרא,46,1,1,1,1,0,0,אברהם אבן עזרא,"   	 	 	    אהבה / ר' אברהם אבן-עזרא   אלי, אסף פזורה / בין פרץ ולביא –    האומר בגבורה / לצולה: חרבי!        במה יקו רצונך / בן רבו כעסיו?    איך יעביר חרונך / בדברו ומעשיו?    הה על היות המונך / בין ערב ועשיו –    מאבדי חק ותורה / מכהן ונביא,    ובשקר וסרה / כל עת יענו בי.        רחם לאם בחרתו / מכל עם בתבל,    ובאהבה משכתו / לך נחלה וחבל.    איכה באף נתתו / נושא על וסבל?    מתי תקום לעזרה, / אל יושב כרובי?    ולחומה בצורה / תהיה נא סביבי!        'התנחמו, ילדים / מקדם אהבתים,    כי בעבור חסדים / הן חסד משכתים    ולאסף נדודים – מלאכי שלחתים!    על צר אקום בעברה – / ולזרע קרובי    אהיה לעטרה / ולכבוד ולצבי.        מחר, ציון, ישועה / אתנה לעמי,    וזרועי ידועה / אחשף, וזעמי    אשפך באף ורעה / על אויבי וקמי –    ופדות אחיש מהרה / אל בנים בשבי,    נין אב המון ושרה, / בתי ואהובי.'          "
6485,שלמה מנדלקרן,382,1,3,4,1,0,0,שלמה מנדלקרן,"   	 	 	     על־חלון כסלן המת שמו מטפחת ומים    למען יטהר רוחו בבואו הביתה לשוח,    ובעיני יפלא הלא בעודו בחיים    כל־יודעיו העידו כי אין בו כל־רוח?…        "
4044,אברהם אבן עזרא,46,1,1,1,1,0,0,אברהם אבן עזרא,"   	 	 	     בשמים ראש בשם דודי,    עשירית מר דרור ראשו,    ואחריתו כראשיתו,    הממור חצבה נפשו,    גרע ממר קצותיו אז    יהי תוכו כמדרשו.        "
3543,אברהם אבן עזרא,46,1,1,1,1,0,0,אברהם אבן עזרא,"   	 	 	     צורה החיתני – / איך מותי בשלה?  צורת ראש אהבים –  להט עם כרובים  על עדן נציבים,  ככה רחקתני / עינו מקרב לה!  נמאס לא מאסתיו,  מה אעש? אהבתיו  …………..  כשמש להטתני / אור עינו בהלה.  תוסיף אהבתו  בי עת גערתו.  הנע לי שפתו,  היא היא העלתני – / “בעלת אוב” ענו לה!  על צורת לבנה  איך תשכן עננה?  רמז לי וענה  “שמש שזפתני / ואחסה בצלה”.  מה תקפו וטובו,  על כי אל אהבו!  בת קול תענה בו:  יא צגיר, יא אבני, / ואיש יחבך אללה!        "
6837,אברהם בן חלפון,406,1,1,1,1,0,0,אברהם בן חלפון,   	 	 	    חידה     השם אשר נכתב ולא נקרא / הוסיף בתוכו אות כמספרו:    האחרון דודי והראשון / בו שם שמו הרם להאדירו:        
5930,יהודה קרני,332,1,3,4,1,0,1,יהודה קרני,"   	 	 	     זה כחק וכדת עד כדי אולת  ופשוט ורגיל עד לאימה,  ואתה שא לאולת ולאימה ועל תהם:  על שנים כאחד תתהפך המאכלת –  על הבהמה  ועל הבהם.    ראיתי הבהמה כשהיא מכרעת  ליד החח בבית הטביחה,  ובבית־החולים על מטה  מצעת  הטל הבהם, אשר עם גניחה  נמתח עליו דין מיתה.    והוא בקש ישע, אף הבהמה בקשה;  אך בעיניהם הקמות  לשוא כל היקום בעלבונו צוח:  ועל שניהם, נקיים מפשע,  חלף הנקמות  הבריק – וטבח.        "
4953,הורטיוס,99,1,0,0,1,0,0,הורטיוס,"   	 	 	     מרקור1 נין-אטלנט, הנותן אמרי-שפר,    שבדבריך הפכת עם פרא,    זה אך נולד, לשחר להדר    בתוך פלסטראות;2      לך שיר אשירה, הוי, שליח-יופיטר    וכל-גרי שחק, אבי תופשי נבל;    כי אם רצית, ערום ובדוח,    תשא מלקוח.        פעם נהגת שוריו של אפולון,3    בו התנכלת — גוער הוא עודנו    בקול רם בנער — והשלט איננו.    צחק אפולון.  גם את-פריאמוס כבד בכל-עשר    בלכתו מאיליון לבן-אטרס4 נהלת;    התעה כל-קסטרות-תיסליה5 ואוריה    כל שונאי-טרויה.  נפש חסיד הן אתה תנהגנה    אל נאות-ניחוח, במטה-פז תכניע,6    לכן יקרת לאלים דרי-מעל    גם דרי-מטה.  תל-אביב, 12.3.39        מרקור — בעברית גם מרקוליס — מניניו של אטלנט, אלוהות הערמה, המסחר והמליצה. הוא היה גם שליחם של האלים.  ↩    מקום להתעמלות (Palestra nitida uncta). הואיל והמתעמלים משחו את גופם בשמן.  ↩    הוא נהג את בקרו של אפולון, ועד שזה גוער בו גנב ממנו את האשפה, ואפולון צחק לזאת.  ↩    פריאמוס מלך טרויה הלך לפדות את גופת בנו הקטור מידי אכילס ואתו כופר עצום. בעזרת אל מלווהו עלה הדבר בידו, שלא השגיחו בו השומרים אצל המשואות.  ↩    כלומר, היוונים.  ↩    מרקור ליווה את נפשות המתים לעולם שכולו טוב, והיה רודה בהן במטה הפז שלו.  ↩           "
6367,שמעון גינצבורג,344,1,3,4,1,0,0,שמעון גינצבורג,"   	 	 	       אלון צעיר ויפהפה,    עדיו של הרחוב!    אביב בא לכרך־ים זה,    וטוב לך, טוב.    בצבעונים, שמלת־זיו,    עולם כלו שש;    אף גם אתה תשיש, תיף    בכתר פקעי־פז.    גם כי יקדיר בקר־אור    עצב צעיר רך–    בצער־שחור, מתוק־הקר,    כמו גם ראשך שח.    אך כי יעל צל, ומלוא    עולם יאיר גיל, ־    בים שיר־נהרה אשר לו    אתה צליל.    אותה שעה, מי ומה    לך שאון־הכרך?    בטל הוא, וכל הרע –    באור היום הזך.    בטל הוא בפריחת־דמי.    ואלהי־העיר    יחריש, יקשיב, ברך־המי,    לצפור קטנה שיר…   זיו, 1920.       "
5101,"איתמר בן-אב""י",117,1,3,4,1,1,0,"איתמר בן-אב""י","   	 	 	        לל. א.  כרמן:  האהבה היא בת־צוען  לא תדע, תדע כל חוק.  בל תאהבני – אהבך  ואם אהבך – אויה לך!           "
1455,יהודה הלוי,26,1,1,1,1,0,1,יהודה הלוי,   	 	 	    לר' יצחק בן אלשאמי     הגם לכבש ארי שדי וזיזן  ומטובן להתענג וזיזן  ולמשל ממאורי אור בשמשן  ולשלוט מעצי יער בארזן  כמור יצחק אשר כבש ומשל  ושלט בעלום חכמות ורזן  אשר צמח עצי חכמה במי בין  ואכל טוב שקדן ואגוזן  והבין עניני התעלמות  ואת סודן יפענח ברמזן  וחלד מלבב פתי הסירו  וחדודיו ביום קהו שחזן  ובספרד הלא קרחו כפתים  ומי יעמד לקרתו בגוזן  אמר לנבאים שרי ספרד  תנו נא את חזון שירים לחזן  ועדרי החרוז שלחו לרען  והשיבו גדיי שיר לעזן  ומנהו שאלו מטרי תבונות  בעת מלקוש והוא עשה חזיזן  קראוני בני שירי לגנזי  ברמיהם ומרכלת ארזן  כאלו גזלו מרום צבאיו  ומעל צוארי שרות חרוזן  בזכרו לבשו מכלל רקמות  ובשמו פזזו נגדו בפזזן  ובידיהן ברק חרב מנצץ  בראשי בעלי שיר להתיזן  ולא אשיר עדי אקח רשות פן  חרזי חיבו ראשי בחפזן  ולכן אם ישאלכם ויאמר  למי אלה ומי גרזן גרזן  השיבוהו יליד אסף אספן  ומאבדי עדריך גזזן  יהודה בן-שמואל נין שמואל  חמוש בינות חגור חכמות רמזן  ונודע אהלו בספר ספרד  קצות ארץ בני שעיר ופרזן  יכל לרדות דבש מיערתן  פרי למצא בערמונן ולוזן  ובא עד מחקרי סודות צפונים  והכיר את נכחן מנלוזן  ראה אבדי עדריך וספר  ארגתיו מניר עורן וגזן  ומאתי נשא שלום כנהר  בחיר כל כהני השיר ומזן  רחק ונתן משליך אני הא  אשסף כל מדבר בם ובוזן  עדי תאריך לך חבלי חרזים  ואין לך מעצור לכבש עזוזן.       מנחמו על מות בנו.       
5496,צבי אלעזר טלר,209,1,3,4,1,0,0,צבי אלעזר טלר,"   	 	 	     פרח השרון, זרע קדש יקר כרים,  מה-לך פה על אדמה נכריה?  אולי לפאר בך גן פרחים זרים?  קטפתך יד זר איש נכרי בצדיה?  אמנם גם פה תתפתח ליפי,  גם בין החוחים תיף תתן ריח;  אך פה צריך הם יתנו בך דפי,  מי יריח ריחך מי בך שמח?  ושם, פרח חן, שם נפקד מושבך,  שם רעיך אליך פורשים כפים;  שם כל אוהביך הם נוהים אחריך,  “שובה אלינו חכלילי עינים!”  שובה זרע קדש נטע שעשועים,  עזב אדמת נכר לא לך נכונה;  עזב ארץ אויב מלאה תעתועים,  שובה פרח ציון, שובה ציונה!          "
2716,שלמה אבן גבירול,40,1,1,1,1,0,0,שלמה אבן גבירול,"   	 	 	    מה לך יחידה / ר'   וקאל חין כ ͘ רוג ͘ ה מן אלאנדלס [ואמר כשיצא מאנדלוס]  — — È — / — — È — // — — È — / — — È —     מה לך יחידה, תשבי    דומם כמלך בשבי,    כנפי רננים תאספי    וכנף יגונים תסחבי?    כמה לבבך יאבל,    כמה דמעות תשאבי?    דבקת ביגון עד אשר    קבר בתוכו תחצבי.    דמי, יחידתי, לאל,    דמי ואל תעצבי,    עמדי וצפי עד אשר    ישקיף וירא יושבי!    סגרי דלתך בעדך,    עד יעבר-זעם חבי.    יקל בעיניך מאד,    אם תצמאי או תרעבי,    ירב שכרך עד מאד    ובאחריתך תיטבי.    הנזרי מאחרי    תבל ואל תתערבי!    מה לך אדמה בוגדה    תתהלכי ותסובבי?    נפשי ביפיך מאסה –    לשוא עלי תעגבי,    אל תתני, כי מחרת    תקחי את אשר תתנדבי!    שובי יחידתי, לאל,    שובי ולבך שובבי,    התחנני אליו, וגם    דמעה לפניו שאבי,    אולי יצו וישלחך    מבור, אשר בו תשכבי,    מבין אנשים בוערים    שתשנאי ותתעבי.    אם תכתבי – לא ידעו    אם תמחקי או תכתבי,    אם תאמרי – לא ידעו    אם תצדקי או תכזבי!    יום תצאי מהם – תני    תודה וזבח קרבי,    יום תצאי לראות אנוש,    אז כאנוש תתחשבי.    קומי, עניה סערה,    קומי וגם התיצבי,    קומי וגורי באשר    תודעי, תנקבי.    קומי ושכחי אב ואם,    צורך לבדו אהבי,    קומי ורוצי אחריו,    קלה כנשר או צבי.    אם תמצאי מצוק וצר –    אל תפחדי, אל תרהבי,    אם תדרכי עמק והר,    אם במתי ים תרכבי.    שימי ספרד אחרי    גוך ואל תתעכבי,    עד תדרכי צען וגם    בבל וארץ הצבי –    שם תדרכי כל עז, ושם    תנשאי, תשגבי!    למה, עניה סערה,    תכלי ולמה תדאבי?    העל נטש עמך, ואם    על בית מגורך תדאבי?    שימי שתי אלה למול    עינך – ואז לא תכאבי:    כי צל אלוה בעדך –    אם תלכי או תשבי,    כי גר אני נחשב, עדי    עצמי בקבר תרקבי.    זכרי שלשה נתנו    לגור, ובהם חשבי:    איתן ואיש תמים וציר    נס מפני יד אויבי,    חסו בגלותם בשם    צור בערבות רוכבי!    ארץ יריבי, אחרי    תואר בקללת בן-לבי.    גפרית וגם מלח ואש    תאכל יבולה בעבי.    אי-לך ארץ שוררי,    יום אחרי תעזבי!    אין לי בקרבך נחלה    אם תצרי או תרחבי.    תאות לבבי לנדוד –    עד אן ומתי תקרבי    הן בין שורים נאסר / להפה' עלי מא חלבי! [להלן תרגום הסיום מערבית]    להפה' עלי קום ג’דו / לם ישערו מארבי,    להפה' עלי מכת’י בהם / ועלי עט’ים תנשבי,    להפה' עלי זמאן אבי / קד טאל פיה תעג’בי,    להפה' עלי סקע אלד’י / קד צ’אק פיה מטלבי,    בקית פיה מפרדא / חתי אסתבד תגרבי,    חל אלג’פא מקאלתי / אללה יעלם מד’הבי!     תרגום הסיום הערבי:   אוי לי על מה שקרני!    אוי לבעלי האושר שלא הבינו את זממי!    אוי לשבתי בקרבם ולהיותי קשור בהם! אוי לזמן הסרבן – ארך תמהוני עליו!    אוי לנווי אשר הוצר בו מאווי!    נשארתי בו מבודד עד שעלי לדאוג להגירתי.    הקשיחות נתנה מוצא למלתי אלוהים יודע את דרכי!        "
3772,אברהם אבן עזרא,46,1,1,1,1,0,0,אברהם אבן עזרא,"   	 	 	    פזמון (ליום־הכיפורים)  ובכן ויתפלל אל יי אלהיו ממעי הדגה     אמנם כי דברך לדור ודור קים,    בגערתך ישאו הנהרות דכים –    ואתה מושל בגאות הים!    נשגב, חי לעולם, קראתיך – ענני!    נקברתי בפי חי – תשוב תחייני,    ומתהמות הארץ תשוב תעלני!    ידך שולטת בכל ששת גבולות,    ולי, נורא עלילה, הפלאת עלילות –    שתני בבור תחתיות במחשכים במצלות.    אני יונה, הנני כיונה בלי אבר,    במתים חפשי, ומה לי עוד שבר?    כמו חללים שכבי קבר.    באמת, מי הקשה אליו וישלם?    בברחי – שמני בלב הים נעלם,    במחשכים הושיבני כמתי עולם.    רוחך אור באורך – סגרתו באפלה,    ועליו העברת גלי המצולה    וכל משבריך ענית, סלה.    הנני אות ומופת לכל נבראיך,    כלא ולא אצא, בחיל אקראך –    היודע בחשך פלאך?    משמועתי זו יתמהו הנסוגים,    מי ראה ושמע בדרכים נהוגים    קול צעקה משער הדגים?    גר שבלעו גר הוצא וינפש,    ואסיר לאסירים – קרא נא לו חפש;    הושיעני, אלהים, כי באו מים עד נפש!    יודע אל עז ישועתה עמו,    ואני בקול תודה עוד אזבחה לשמו –    נדרי ליי אשלם נגדה נא לכל עמו.        "
328,רחל בלובשטיין,5,0,3,4,1,0,1,רחל בלובשטיין,"   	 	 	     פשטתי יד לבקש רחמים,  פת-רחמים זעומה;  יומי העריב ולבי משמים,  דרכי עגומה.  אטומות הן מאז לקול הרעב  אזני נגיד ונדיב.  אך למה אביון לא ראה ללב  של אביון אחיו!…      סיון, תרפ""ח        "
1643,יהודה הלוי,26,1,1,1,1,0,1,יהודה הלוי,   	 	 	     הר הלבנון אחזה מנגד    קרוב ולא אכל פרי המגד    כן יעצו עלי עונותי וכן    אוו מתי חמס ובגדי בגד.         
4319,אלתר לוין,50,1,3,4,1,0,1,אלתר לוין,"   	 	 	    יג   על הריך, ארצי, אנוד! על הריך,  שם לי השארת חזונים נסוכי אלהים;  אנוד כה וכה ואמצא פנות קסם,  אשר לי נגלו בחזיונות ליל חלומי!  לי טהרו שמיך, נוגי אדמת קדש!  עם שפעת גיא לרגלי הרים כחולים,  עם טללי קיץ ובהירות אויר רחמים,  בזיוי ימות אביב, אחרי נדבות גשם!  על הריך אנוד! ונגה קוי שמשך  יהל ראשי; מעל גבולות חף  יבריק כחל ים, עוטה חולות זהב,  כספיר יקר נוצץ לעין חרסה.  בערפלי ארגמן לוטים ראשי מגדליך!  וצוארי ברושים, עם צוארי דקלים גאים,  באפקי שקיעה דולקים על גבנונים–  בגוע מזמור אחרון על הריך!…  על הריך אגוע! ולו חיל ברברים  עליך, ארצי, כי יסתער, לא אעזבך:  גא והכן אעמד מול יום אחרית,  בפי שיר אחרון וגועתי בזרעותיך!…          "
6639,חיים לנסקי,385,1,4,4,1,0,0,חיים לנסקי,"   	 	 	       ציר מדרומו של עולם,    ציר אחר ציר שלוח – –    מי זה פלל? מי חלם?    שמש, מטר, רוח!    דאר ירק, האח!    וריחני הדאר –    עלה לאילן, לסבך,    גיל ואון לנער.    תכן אגרות ניסן –    הגה יונים, רן פלג.    זה מזמורי – כתבתן:    ארץ… מחוז… פלך…   1933       "
5587,יעקב שטיינברג,261,1,3,4,1,0,1,יעקב שטיינברג,"   	 	 	    ה   אני יושב אל חלון והוגה בספר.    עיני סופגות כאור סם-המלים הערב.    רגעי-נעם נמוגים. הערב מתקרב.    מול החלון דמות-אש. נגה-אור על העלים.    אך רק קרעי הכתובים מאור זה מצלים,    אחד יהיה כאש ומשנהו כאפר.    מה-שהיה גיל חי הפך דמיון מתפרד,    כהד רחוק מתמוגג צליל-רך באין שני,    ועל-פני בליל-סנורים תגשש עוד עיני.    הה, איש לא-בינות, מה-יסכן עמלך?    הלוך הלכה דמות-אשר בלי-שם באשר הלכה,    ורק צאלי-ריק במבטך החרד.        "
4958,הורטיוס,99,1,0,0,1,0,0,הורטיוס,"   	 	 	    1   קדם הייתי סדן של תאנה,2 אין-תועלת,    ביד חרש עצים מפקפק, ומה יעשני:    שמא שרפרף, שמא אל, נמלך — ועשני פריאפוס,3    בעבור זה אני אל. וגם פחדי כבר נתתי    על גנבים ועל עוף. את הגנבים כי אפחידה    במגל בימיני, — — — — — —4    ואת העוף המחצף תעיט זמורה,5 מתנוססת    על קדקדי, מבקר גנה השתא שתלוה.        פה, במקום, לפנים הביא בארון דל איש-עבד6    נבלת עבד זרוקה מתוך קילתו7 הצרה לו;    פה היתה קבורתם של דלת העם שבקרת,    של פנטולב8 הגרגרן והבזבזן נומנטנוס.9    אבן10 מוסרה מודעה: ככר אלף אמה הארך    על שלש מאות רחבה — קרקע בירשה לא נופלת.11    זאת אומרת, עתה חיים בשדה אקסוילינוס,    יש לחיות ולטיל בכל הרמה הנדחת    תוך תחומים ירקים, מקום שהיתה בו נשקפת    אך ככר שוממה מלאה לה עצם מלבנת.    אפס מיום שאני תופס המקום לא הלאוני    גם כל הגנבים וחית-השדה הרומשת,    כשם שהלאוני מאד בתפלותיהן ולחוש-קסם    המרעילות, הקסמות לנפש אדם, ללב-גבר.    שוא להן אתחכם להאבידן ולגרשמו.    פני לבנה-נדה חמודות אך יופיעו,12 תבאנה    פה ללקט עצמות ועוד כל-מיני עשבי-רעל.13    כי עיני, ולא זר, אני את קנידיה ראיתי,    היא לוטה מעיל שחור, רגליה יחפות14 וחורת,    ראש פרוע הלכה, היא עם אחותה, עם סגנה    הבכירה, מיללות, פניהן כפני המפלצת    בשל חורון נורא. ובצפרניהן הן התחילו    באדמה לחטט, קרעו בשניהן טלי שחור-צמר    כדי לקבל דמו לתוך הגומץ,15 שממנו    נפש איש או אשה אליה דרשו תעלינה.16    ושם אתן שתי תמונות: אחת של דונג וזו של צמר.    זו שמצמר — גדולה, מידיה שפטים לה,    לקטנה של דונג, עומדת מיחלת לחסד,    דרך עבד כפוף, וכבר מיעדת למות,    עבד לאחר יאוש.17 אחת הקוראת להקטה,18    הנוראה, וזו אל טיסיפונה19 מפללת    לו ראיתם! נחשים, התרוצצו כלבי-תפת.20    מאחורי מצבה אחת גדולה (ולא תראה)21    החביאה לבנה פניה אשר אדמו אדם.    אם אין נכונה בפי — ראשי יכסוהו בטיח    כל-עורבי העולם, יכסוני וורן הבליעל22    ופדיאציה-רפוי בפרשם ושיניהם בשפע!    מה אוסיף עוד פרטים? רוחות מספרות עם סגנה:    היא סגנה, בקול, והן בקול דק23 תיבבנה.    וגם הצפינו בחול בשלי זקנו של זאב-ערב,24    עם שן-צפע מנמר, ותבנית הדונג שים בלהב.    אך בכדי לא להיות עד לא נקם למעשי תבל    שתי הפוריות וקולן פתאם נשמע כקול רעם    של שלחופית מלאה אויר שפתאם התבקעה!    אחורי זה נקרע, זה שת-התאנה, והעירה    נמלטו אל על נפשן: קנידיה נפלו כל שניה,25    צמת סגנה נשרה וכל הקסמים על ידיה,    העשבים כלם. חבל, לו ראיתם ונהניתם מאד.       תל-אביב, 5.1.39       שיר–הלצה זה על קנידיה נתון בתבנית סיפורו של האל פריאפוס העומד בגנו של מצנט. גן זה היה בצלע הר אסקוילינוס מחוץ לעיר, על שדה אסקוילינוס, ששימש קודם מקום קבורתם של דלת העם. סטירה עוקצת זו נותנת לנו אפשרות להבין לרוחו של המשורר, איך התייחס אל אמונת האלילים. העץ שעשוהו אל היה יכול להיעשות גם שרפרף לשבת עליו. העץ הוא הגרוע שבעצים. הנגר מפקפק, אינו יודע מה לעשות בו. דבריו של פריאפוס, במה כוחו גדול, במה הוא מגרש את הגנבים ואת העוף שלא יטנפוהו — כולם מצטיינים בחידודם. בין שלושת בעלי הסטירות ברומא היה הורציוס המצוין שבהם. ועיין ישעיהו: מד, ט–יד: “יצרי–פסל כלם תהו…חרש עצים נטה קו יתארהו בשרד…לכרת–לו ארזים ויקח תרזה ואלון ויאמץ–לו בעצי–יער נטע ארן…”  ↩    עץ התאנה, כלומר, שאינו טוב לשום מלאכה מפני שהוא שביר.  ↩    פריאפוס — אלוהות השדה, וביחוד לגנות ולשתילים, שביניהם היו מעמידים את פסלו. יחד עם זה שימש דחליל לגרש את הציפורים. היה מעיט אותם בזמורה שעל ראשו.  ↩    פסלו הצטיין בצורה מגונה מאוד.  ↩    שלא ילכלכוהו העורבים.  ↩    עבד עסק בקבורה ולא אדונים.  ↩    ששימשה לו דירה.  ↩    ראה הערה 107 — הערת פרוייקט בן יהודה.  ↩    כנראה, היו שניהם עדיין בחיים.  ↩    על אבן זו היו מסמנים שמו של הנדבן שנדב מאדמתו לצורכי ציבור.  ↩    מונח טכני של אנשי–המשפט: hoc monumentum heredes non sequitur.  ↩    אור הלבנה יפה לקסמים, ביחוד בימי המולד ובמילואה.  ↩    עשבים שפרחו על קברים כוחם יפה לקסמים.  ↩    רגלים יחפות וצמות פרועות, כך דרכן של אוספות עשבי–קסמים.  ↩    כך מתאר את הדרישה אל המתים הומרוס.  ↩    דמים דרושים לנפשות כדי שיהיה להן כוח לענות.  ↩    כנראה, שמה בגלל סכסוכי אהבה תמונה של צמר — זו של עצמה, ותמונה של דונג (זו של האוהב או של צרתה) זרקה באש שילהט באהבה, או שתישרף זו באש.  ↩    הקטה — אלוהות התרקים, אלת–הקסמים לפעמים היא הלבנה, או פרוזרפינה משאול–תחת.  ↩    טיסיפונה — אלת–הנקמה.  ↩    כלבים היו מלווים את אלת–הנקמה ואת הקטה.  ↩    הלבנה, שהיא מסייעת לקוסמות, הפעם נזדעזעה גם היא למעשי התבל.  ↩    יש סבורים, שזה היה עבדו המשוחרר של אחד מידידי המשורר.  ↩    הצללים הדקים כעין הרוחות קולם דק ומצפצף (עיין המצפצפים והמהגים).  ↩    שימש סגולה כנגד קסמים של אחרים, ועליו היה להשמיד קסמיה של צרתה של קנידיה.  ↩    שיניים תותבות היו ידועות כבר אז.  ↩           "
2223,שמואל הנגיד,32,1,1,1,1,0,0,שמואל הנגיד,   	 	 	     חכם בדעתו יחפש גדולה    לא באסף-הון וירבה תהלה    ישיג שררה חכם-לב ובגדו    בלה ועבר לבושו מטולא.        
6874,פניה ברגשטיין,426,0,4,4,1,0,0,פניה ברגשטיין,"   	 	 	     כי אכלתי מפתי,  נשרו הפרורים.  מיד קפצו, מיד קרבו  שלשה דרורים.      אחד לקט הפרורים  אצלי מן הסנדל,  לקט־לקט לו די שבעו  והתעופף אל על.      קרב מיד השני,  תפס פרור שמן,  ועף וטס מהיר־כנף  להביאו לקן.      רק השלישי, רק השלישי  פחד להתקרב,  הביט בלאט בפרורים,  הביט בהם רעב.      הגשתי לו פרור אחד,  הגשתי לו שני:  ""בוא נא, בוא מהר וקח,  בואה, טפשוני.      קפץ הצדה אז הדרור,  מרעיד מפחד רב,  פתאם נשא כנפו קלה,  ולא חזר, לא שב.          "
384,רחל בלובשטיין,5,0,3,4,1,0,1,רחל בלובשטיין,"   	 	 	     – ורצון רק אחד:  להשכיח הרגע המר –  זעקת אימתו  של הלב שנתעה למדבר,  ולשוב ולחיות  את גילו הברוך של אתמול –  הוי. אתה, אילני…  הוי, אתה, אגמי התכל…        "
2185,שמואל הנגיד,32,1,1,1,1,0,0,שמואל הנגיד,"   	 	 	     ואומר לעופות פח, היש פח לוכד  עונות וחטאות עניתיו שפלות  ומה-פח לחיי איש אשר ממית את–  בעליו והוא פרשו עניתיו סכלות  ומה-פח לכל-נעם אשר טובו בו  בני איש בעולמם עניתיו עצלות  ומה-פח אשר ישפיל לראש ולעין  ויקשור ליד ולפה עניתיו דלות  ומה-פח מאבד את-כבוד נכבדים  ושולל יקר-פנים עניתיו קלות  ומה-פח לחברה להשיבה מצה  עניתיו בהצמד אחי הוללות  ומה-פח למתרחק פרושה  .. אלי ישוב עניתיו גלות.        "
4416,שלום שבזי,54,1,2,2,1,0,0,שלום שבזי,"   	 	 	    דברי שיר יחידה / ר'   חתימה: שלם יוסף (בן ליוסף)       דברי שיר יחידה דברי    שבחי את אלהים יוצרי    מתשוקת זמן התנערי    מהבליו, בטוב התבשרי:        שאלי נא לטובי הגמול    תדעי סוד בגלגל העגול    תצלחי תעלי למקום זבול    יום נעורך אלהך תזכרי:        לך יקוו שרידי מעלה    גם יהא לך בעדן נחלה    חן וטובה תהא משתלשלה    אם בעין הידידים תיקרי:        מעלתך למעלה תחני    תוך ערבות כקדם תשכני    כי בצל יוצרך תתלונני    מהרי נא שבח אל סדרי:        יתנו לך יקר עם אהבה    תעמודי בקומה נצבה    כת מטטרון אשר הוא שר צבא    תמצאי שם ואז תתהדרי:        ועדי חן וחסד תלבשי    שם ככלה בתום תתקדשי    גן בעדן מחיצה תירשי    י""ש במנין בעולמות שרי:        סלדי החשוקה יחדי    ושמרי עת ברגלך תצעדי    כי בשכל שהוא דק תצמדי    מהרי לך ואל תתאחרי:        פעלך ישרי יום הנדוד    וזכרי יום יהי חשבון ועד    יום פגישת יפת עין ודוד    לעשות טוב שביסך תקשרי:        אחתמה שיר בנפש בוטחה    בך, אלהי עווני תסלחה    עבדך בן ליוסף שמחה    אל אלהים יהי נא שומרי:        "
2672,שמואל הנגיד,32,1,1,1,1,0,0,שמואל הנגיד,"   	 	 	     ∪ — — — ∪ — — — ∪ — — // ∪ — — — ∪ — — — ∪ — —      ויונה בעדי עדיה שביסים1 // תקונן באמירי2 ההדסים,    שאלתיה: למי תבכי ולמה? // השיבתני: עלי תורים וסיסים3.    עניתיה: כמו אבכה ידידי // אשר הלכו באהבתי עמוסים4.    עזבוני ועיני יזלו דם // עלי כפי אשר להם פרושים5,    וראיתי לחייהם בבכים // כשושנים זרקום הרסיסים6.          בעדי עדיה שביסים – בתכשיטיה היפים. בעדי עדיה – על פי יחזקאל טז ז: בעדי עדיים. שביסים – ישעיה ג יח.  ↩    באמירי – בענפי.  ↩    עלי תורים וסיסים – על היון והגוזלים. על פי ירמיה ח ז: ותור וסיס.  ↩    אשר הלכו באהבתי עמוסים – אשר הלכו ונשאו אתם את משא אהבתי להם.  ↩    פרושים – בתפלה שישובו. כפי אשר להם פרושים – על פי ישעיה א טו: ובפרשכם כפיכם; תהלים קמג ו: פרשתי ידי אליך.  ↩    וראיתי את לחייהם בבכים בעת הפרידה כחבצלות לבנות שרסיסי הטל רססו אותן, כלומר ראיתי שגם הם בכו.  ↩           "
1918,אפרים לוצטו,27,1,2,2,1,0,0,אפרים לוצטו,"   	 	 	     אל הר המור לאמור מזמור הן באתי,  וראי ניב זה נבזה יזה עליך;  רק השירה, סרה, שרה שרתי,  מתן נבל, כי בל יובל אליך.  לפני שפעת יפעה נבעת יצאתי,  כל חן נכרת לקראת הדרת כליך;  את צוף לקחך כל-חיך לוחך מצאתי,  כל-לב הקר נדקר ביקר מליך.  איש הנבר גבר, וכבר החבל  את החתן נתן נתן הפעם,  בך כמצחק על חיק, הרחק כל-אבל.  איש שעשועים, נעים, אף עם טוב טעם;  ידו תעגב על גב עגב ונבל,  ובכל פנה רנה, פנה הזעם.          "
1912,אפרים לוצטו,27,1,2,2,1,0,0,אפרים לוצטו,"   	 	 	    על הרופא הנופל שדוד ברשת האהבה /      ילדה יפה אחת ומאד אהבת    באה ביתה רופא מזור לקחת,    לאמר, כי זה ימים נפשה כאבת,    אף בלילות רחק ממנה נחת.        עוד השגל הזאת אצלו נצבת,    שלח ידו לחקר אם יש קדחת;    ותצת בלבבו פתאם שלהבת,    אהב, נלכד גם הוא אל תוך הפחת.        נדהם, אף משתאה היה הגבר;    עד החולה שנית הטיבה טעם:    בי האדון, האין מרפה לשבר?        אז הוא: הה רעיתי, אל נא תחשוכי,    חבשי את את פצעי, אמנם הפעם    לא הרופא, אך החולה אנכי.        "
4540,מיכה יוסף לבנזון,57,1,3,3,1,0,0,מיכה יוסף לבנזון,"   	 	 	    א.  שלמה  כשאדם נער אומר דברי זמר  (ילקוט קהלת)     בין שדמות עיר ציון וירושלים    בעיר שחברו כל הדרי תפארת;    כל חמדת ארץ כל קדשי שמים    וארזים ענדו כוכבי אל לעטרת;        בעיר רבתי, בתבל הגברת,    שם ינץ זית ותאנים ינובו;    שם צופים תטופנה גפני אדרת,    גם חלב ודבש מגבעות יזובו;        רוחות רנן וגיל סביב יסחרו,    בה גם לאביב הליכות עולמים;    ולמי הירדן בגדותיו יחמרו    כל חדש מועד, אך חגים הימים;        ובנות השירה בה שבת חמדו,    בה בין פרחי מור ינוה שיר גבה;    שירים ופרחים בה יחד נועדו,    פרחה הוא מזמור, ארזה שיר אלה;       בכלילת-יופי זו ארץ השירה    כל אבן ספר, כל סלע הוא לוח;    ובנזר היקום היא אבן מזהירה,    היא למדה חין אדם אף רום הרוח –        בין שדמות עיר ציון וירושלים    הלך ילך בן עלז גם שמח;    גבה כתמר ויפה עינים,    ביפי עלומים כנצה פורח.        אדם הוא וצח ופניו ינהרו,    לחיו כשלג ושפתיו שושנים;    וקוצות ראשו כעורב שחרו,    עיניו כיונים עלי מעין גנים.        גם הוד ענוה-צדק לא יבול נצח    ופאר תמת לב על פניו ינוח;    הדרת עז רוחו לו תופע על מצח,    כי כיפי גוו ייף בו גם הרוח.        וכשלג הלבנון לא ידע רגל    כן זכו עלומיו לא עוד הועמו;    על כן לבו יחד, נפשו בו תגל,    כי עוד לא קינים על אזנו רעמו.        אמון עלי תולע בדביר תפארה    אך הוד וצבי מלכות עיניו חזיו;    עודו על ערשו שעשע את עטרה, 1    על כן מורשיו כמעין ישליו.        עוד לא חש יגון יפריש כצפעוני,    עוד לא ידע קנאה ברזל שניה;    ובגעל פניו לא נראה לו עני,    גם לא צרה ירקון על פניה.        אך תקוה הנעימה בת השמים    על ראשה זר עלים כגן נטעו,    גם גילה צוהלת תמחא כפים –    על ידו התהלכו לו התרועעו.        אך כנגהות שחר חייו לו עלו,    עוד ערבם לא חזה עת כי יועבו;    על כן החיים כעץ לו נמשלו –    כל יום לפרי חדש עיניו חשבו.        כמנוחה נעמה נחשב לו מות    וכערש שאננה חשב הקבר;    גן עדן לו תבל, לא בור צלמות –    עוד לא העיר אזנו קול זעקת שבר.        ושאלת “מדוע?” עוד לא הביע,    כי אזור מתניו אמונה היתה;    אמונה שעל ראשה אור יופיע    ובצעיף ערפל פנים כסתה.        ולאורה אך טובות על תבל חלו    וצעיפה יסתיר רע תחת שמים –    ושלמה הוא! – אם בן מי זה תשאלו,    בן דוד הוא מלך בירושלים!        *    על הררי הלבנון אוזרי ערפל    ולכובע על ראשם שמש תופיע;    כל הר רם יבזו, חשבוהו כנפל    ולמזח יחגורו גלגל רקיע.        על הררי הלבנון באשון הליל    עת לכס ארצה הדממה ישבה –    שם עלה העלם כצבי, כאיל,    כי לחזות הוד מורא נפשו יאבה.        חלף לילה, כוכבי נשפו ברחו,    סהר אסף נגהו בשמי ערבות;    על שדמות חמד כר אלון ואח    שחר אור יזרה על בקר לא עבות.        אז צללי אפל חיש עברו חמקו    ומנגה משחר יפזו הרים;    ולראש ארזי אל קוי אור נשקו,    ערים משנתם המזמרים ביערים.        ושלמה נדמה, אך עיניו נהרו,    בשער דלת ראשו יכנף רוח;    וקרביו עמק תוך לבו יסערו;    מה הומה רוחו! מה נפשו תשוח!        על יפעת הוד נורא עיניו ישקיפו,    היא קפצה פיהו, קול מליו נחבאו,    עוד מיתרי כנורו צוף בל יטיפו,    נתקו זמותיו, נוראות נפלאו.        ורגעים אלה מה רמו נאדרו!    עת רוח תפעם ירחב לב גבר:    מגילה ורעדה עיניו נגרו,    אז נערץ אדם יבז ארץ-קבר.        ולרגש הצדקה בו אז יולד    לא יבין כל רשע איך איש ירע;    התרפק אז יאבה בזרועות חלד,    כי כל היקום בו אז אח לו ורע.        אך אז מצא אדם יוצר ואלה,    רעיוני אל-מות אז בו נוסדו;    אך ברגעים אלה יעל גבה,    וצדקה הנאוה הם לו ילדו.        השמש למרומים יצאה האירה,    זיו אורה הפיץ קדים על אדמה;    גם שדמת שלג מנגהה הזהירה    ונעימי זמרה פצחו רן ברמה.        ושלמה גם הוא רגשותיו אז המו,    ממחזה אל שדי עיניו יחזיו;    ולאין עוד הכיל פרצו גם רעמו –    ויך מיתרי כנורו ויהמיו.        זה כנור לשלמה נעם יביע –    לנעים זמרת-יה הוא דוד אביהו,    עד לקצות תחתיות קולו הגיע    ובצבא המרום נגע על פיהו.        בו נגן על גיל על עליצות מלך,    ולעתות בצר בו הגה על שבר;    ובארץ תלאובות עת בא כהלך    רד בו בפריץ חיות וברהב גבר.        הוא הרנין ביהודה מוצאי ערב,    גם צאת חכליל שמש מפאת קדימה.    לו השלמו אריות וכפירי ארב    וחמתם אל קולו אתו השלימה.        משפת ים המלח העיר עם שחר    לאזין זמרותיו מנגינות שמים;    ובני עלוה רגזו עת אפו יחר,    ובששון שאבו נחומיו כמים.        כנור זה הנחיל לבנו זה הנער    על אמון דרכו וברוחו אין סלף;    ובו גם עתה הבן רוחו יער    לשיר בו שירו חמשה ואלף.             *     הוי חמדת נער, אביב חלד גבר!    הנך גנת-אל לבן בך ישוח;    בן צירי שלום יחז על כל עבר,    כלך גילה ותם אף נקיון רוח.        זו רוחו תתקפהו לרן ולשמח    וירננו אתו שמים גם ארץ!    ובשירו כל חי ישיר וינצח    מן שרפי מרום עד זוחל ושרץ.        כי אמונתו לו תכרה אזנים    לשמוע מעשי אל ישיר רקיע;    הקשיב מעלליו ירנו שמים,    האזין נוראותיו גם ארץ תריע.              *    הסתו אז חלף גם קרה יצאה,    גשם וזרם צפונה ארחו;    ולאף כל היקום נשמת אביב באה,    וכמו אך ראוהו אליו שמחו.        “תן לנו ברכתך!” קראו כלמו –    ופרי נתן לעץ, עלה לענף;    שדות בירק דשא מהר עטמו,    וזמירות חנן כל צפור כל כנף.        כרמל ולבנון ילדי שעשועיהו    יחן בענבים וכפרים ונרדים;    ולגלעד ובשן יאר פניהו    תת למו דשן מתק צוף ומגדים.        על הרי מור ובשמים נרד ולבונה    שם כל עוף זמיר, ושלמה גם שמה;    אביב הביאו על אבר כיונה    אל משכן רועים מקריה הרמה.  לבו לא ינח, עוד רוחו הומיה,    וכנהרות איתן רעיוניו יסערו;    מקרב לבו יאנח דמיה    ביקוד אהבה כאש עיניו בערו;        תבל ומלואה מול פניו ישמחו,    ובקרבו רוח גיל באה כמים;    לו ישיש הכרמל, שרון ואחו,    לו תחול ארץ, יחגו שמים.        את שולמית רועה ברה גם תמה    יפה כלבנה וכשחר נשקפת.    היפה בבנות, נאוה כחמה,    בשפתה קסם, אך נפת נטפת –        את שולמית ראה בן מלך נער    על הר הלבנון רועה צאן אחיה;    חיש הטילה בו אהבה רוח סער,    אל לב עלם תמים כוננה חציה.        אז עמו אף כסאו נפשו שכחה    ובמקל רועים החליף שבט מלך;    לרעות את שולמית רוחו ארחה,    אל הר, אל עמק אתה הלך ילך.        כי יפיה ממלכתי, כתרו עיניה,    וממגדל דוד היא לו נשגבה;    גם היא אך ראתהו נצב עליה –    ותאהב העלם דגול מרבבה.                  *    הלא היא האהבה ראמות עוללה!    היא גם באדם מחמר יקרץ    רוח גם נפש אך היא בו חוללה;    היא טוב שמים לו נתנה על ארץ.        היא מלת “נצח” ראשונה מללה;    כי לא יוכל האמן כל דוד כל גבר    אם רעיה מתה ובאבה נבלה,    כי לא תוסיף לקום מבלות בקבר.        ובני אלהים היא ארצה הורידה    לאהוב, לחשוק בבנות אדם גוע,    ושפלים וגבהים יחד הצמידה,    מלך את רועה צותה התרועע.        אהבה בנער מה יקרה נעמה!    עלם כי יינק משד תנחומיה,    נער כי ישמח אף יגיל בהמה –    כי נער פרח, היא דבשו הנה.        נחלת עלם אוהב מה לו שפרה!    הן חיל וצבא מרום אם גבהו למו    קנאו בנעים חבלו, בו עינם צרה –    כי אך הם שמה גלמודים הנמו.        היא את דוד עלם תעל בכנפים,    ירקיעו לשחקים, ירדו לאדמה;    ישור צלמה במקום יעיף עינים,    אף יזין הוד קולה נשמע ברמה.        מעינים הומים ומפכים מימיהם,    יהמו ברוח אלוני אדרת;    היונים הוגים על ארבותיהם –    קול האהבה הוא! אך היא בם דוברת.        ובעוז חשקו יחשוב כי אין עצבת;    כי כל אדם אוהב כלו שמח.    איך לא תם כל עצב, נבלע המות,    אם הוא ואהובתו צמד צולח?!             *    היום יפוח וצללים נטיו    הוד והדר שותה שמש על עבים;    צפור עפאים כחלילים יהמיו    ורננים נעלסה תשיר אהבים.        ופני מי הים אז שמש נשקה,    ויפזו הרים ביקוד שלהבת;    את כל היקום אות דודים חבקה,    אך רוח אהבה בתבל נושבת.        בין צמרות ארז, בין שושני הרים    שם סכת ענפים בדד עומדת;    בה ערש רעננה בעצי התמרים    ובשמה יזל אל תימן יוקדת.        ושלמה שם עם שולמית הצביה    יד תחת ראשה וימינו חבקתה;    סביב אך השקט ונעימות דומיה,    גם הם נאלמים ולשונם נשתה.        הדבר אין בם, בשפתם הדממה,    אך לב דובר אהבה עזה כמות;    לבב כי ינע גם רוח נפעמה    היא שפה לידידים חרש דובבת.        ורגעים אחדים כה נצבו יחד,    ובלב העלם אש דודים בוערת;    אך חרד המלך, עוד מלא פחד –    וכמו עבד נצב לפני הגברת.        גם שולמית תוריד ארצה עיניה,    בפני דודה לחזות אין עוז, אין רהב,    אהבה גם בלבבה ערכה מוקדיה,    לכן על לחיה נראה אות הלהב.        ושלמה אך סער עז ימלאהו,    לבו חשב השבר, נפשו געשה;    אל לבו הגישה לשקיט אשהו –    אך סערת נפשו כים עוד רעשה.        היא בזרועות מלך עינה עוד שחה,    עז פנים לא ידעה וגאון תפארת;    ובחבק מלך ענוה לא שכחה,    כי אהבה חפצה לא בקשה עטרת.        השמש באה תט לקצות שמיה,    ופני שולמית נגה נגדה עטו;    ותער יפעתה שמש ללחייה    עד כי קרנים גם מהנה נטו.        ושלמה אך הביט מחזה הדרתה    ופיהו על לחיה – והיא נכלמה;    מנשיקות פיו ישק פיה ושפתה –    “מי יתנך אח לי” אז היא זממה.        מי את הנשיקה, צלצל השפתים    ובלב רעים חץ כברק תשלחי?    אך פה יגע לשפה ולחיים    ומעל שפתי איש לבו תקחי!                *    הליל אתא עם חשכת אימתה,    על הררי כרמל סוגים בשושנים;    חדל כל שאון, המלה שבתה,    הרגיעו גם שקטו כל עצי גנים.        אור כוכבים במסלותם זרוע,    יקר הולך סהר בשמי רקיע;    היער ידום, לא ענף ינוע,    אך המזמר לילה בדמי יריע.        במלון הכפרים בערוגות הכרמים,    שם פרחה גפן וסמדר פתח;    תימן כי יפיח יזלו הבשמים,    דודאים ואהלות שם יתנו ריח.        בין לפרי המגדים תחת תפוח    בין צללי ליל שם שאון לא יעל!    ושלמה ויפתו שאנן ינוח –    אך עד בשחק ירח ממעל.        בו לבו אך שלו, נפשו בוטחת,    ממתקי אהבים רוחו שואפת;    “גיל עולמים חלקך, חדוה ונחת!”    האמונה ללבבו אמר מטפת.        וכצל לימינו התקוה נצבת,    אמריה יאזין כערוב קול נבל;    מניב בלשונה רוחו צוף שואבת;    “הון עתק על אהבה אפיל לך חבל”.        אך גילת תם היא! עוד לא הוסיף דעת    על כן אך שולמית לו די ומדי;    ובחיק תמתו אך נפשו נרגעת,    כי דעת ומכאוב עוד השו שדי.        היא חולת אהבה עליו מתרפקת,    וברשפי אש לבה עינה בוערת;    בעזוז אהבים צוארו חובקת,    לא תרוה דודים, עוד נפשה סוערת…        שית כליל צלך, עץ התפוח!    הכוכבים, רגע קל אל תאירו.    ולבוש נא קדרות, אור סהר זרוח;    אל נא את האהבה אל נא תעירו.        נחה תבל כלה, ארץ תרגיע,    חשכת עבים כמעיל עטו ערבות;    פתע קול כנור יהום אף יריע,    בדמי הליל בין סבכי עץ עבות.        כנור לשלמה הוא המשמח נוגים    ולקול שירו יקדו אלים אדירים;    “מה יפית, נעמת אהבה בתענוגים!”    לשלמה בן דוד הוא שיר השירים.         כי שלמה נועד מעת הולדו להיות יורש העצר (ד""ה א‘, כב ט’ י').  ↩           "
6558,חיים לנסקי,385,1,4,4,1,0,0,חיים לנסקי,"   	 	 	       העמל השחור כפת קבר!    השכר המקפח עשרת מונים!    הבטחות, פיוסים, יום אתמול כי עבר…    ואנו בונים, בונים, בונים.    אך תלונה כאילן. גמל בסר סרוב.    יצטנף המרי לאגרוף בכורים.    וכעת, עד לא בא אותו יום טרוף –    הסתער, חרוננו, בהתוך הכורים!   תרצ""ג       "
6046,יהודה קרני,332,1,3,4,1,0,1,יהודה קרני,"   	 	 	     איש אני עם אנשי כל־הגולה  ועם הכנסת אלחם לחם עני;  מדלתי פי מפציעים הדי קולה  ומול יגונה אכף את־יגוני.    ועוד מבבל ועוד מספרד  ומספרד דרך פולין ורוסיה  על יד העם אתנהל ער וחרד  לקראת כל־רחש, קול או כמיהה.    ועת ארון העם על כתפו כל־מתנדב  ישא, ואחריו יסע כל־המחנה,  גם אצבעי אשלח אל קצה בדיו  ולכנפי הפרכת שתסרחנה.    ובכרסם נוגני עם אליוני ידם  ובעלע שיר עם דמעות סתר –  פי גם הוא מדמי מאדם  מכרסום פרקי יד עם שרידי מיתר.    ובלילי שחור בנוד על טפה  שכינת עם מרדפת שבט,  אז תחת גפי כתחת גפה  מתחמם ציץ מזרע דוד.    ויש אשר מארך מסע  יבך העם ועמו תבך השכינה,  בכיתו אז בקול ענות אשסע  ומשירי־הס אקרדי קינה.    אך יש אשר לא אדע מה ולמה  אשמע תרועת עם וירעע בו וירונן –  אז אשאג: שמעו קול ברמה  ומענתות זכרו את־המקונן.        "
5748,רבינדראנאת טאגור,262,1,3,4,1,0,0,רבינדראנאת טאגור,"   	 	 	         כאשר ישקו עבי סערה בשמים וגשמי סיון ירדו ארצה, –  אז יבוא רוח לח ממזרח והלך ועבר על־הערבה וחלל על־פי שק־חלילו בין־עצי הבמבו.    והמוני פרחים יצאו פתאם על־פני השדה, ואין איש יודע מאין באו, והם מפזזים במצהלות שובבים על־פני הדשא.      אמנם חשבתי בלבי, אמי, כי הולכים הפרחים גם־הם אל־בית־ספר אשר מתחת לאדמה.    וחק למדים להם לעשותו ולכלותו בעתו, והדלתות סגורות בעדם, ובהיות עם־לבם לצאת חוצה לשעשעיהם בטרם בוא מועד להם, והציג אותם המורה בפנת זוית.      בבא עת הגשם ובאו להם ימי חג חפשתם.  הענפים יתדפקו ביער יחדו, העלים ירעשו לארץ במשובת רוח, עבי הרעם ימחאו כפיהם החזקות, וילדי הפרחים יתפרצו החוצה בלבוש אדם וצהב ולבן.      התדעי לך, אמי? – מעון להם בשמים אשר שם הכוכבים!  האם לא ראית כי־תערוג נפשם ככה לבוא שמה? האם לא תדעי למה הם נחפזים ככה?  ואמנם לבי מגיד לי אל־מי הם נשאים את־כפיהם: אם להם שמה כאשר גם־לי אם.              "
1303,לורד ביירון,18,1,2,3,1,0,0,לורד ביירון,"   	 	 	     מן-הגבעה האחרונה מול היכל תפארה    נשקפתי עליך, ציון, יום יד-רומא גברה,    שמשך האחרונה באה – ולהבות משכנותיך    נפגשו עם-מבטי האחרון על-פני חמותיך.    תרתי את-מקום המקדש, בקשתי נוה משכני    כמעט רגע נשיתי כי עבד עולם אני –    ואחז אך מוקדי שאול שם ארמנות יחרימו    ואזקי ידי אל-נקמת לבי מחסום ישימו.    בערב היום על-הפסגה נצבתי לא-אחת    לביט בהריקה מעליה קוי שמש ברחת,    ובעמדי על-מרום קצה חזיתי מגבוה    בנטות קרני הזהב על-מקדשי אלוה.    נצב על-גבעה זאת ביום פיד, עברה וזעם    אור ערבים זה לא עוד אראה הפעם…    הה, לו תחתיו עתה ברק ממרומים יתרצץ    ורעם מתחולל קדקד עריץ ירעץ ויפצץ!    אפס גלולי הגוים אל נצח יחללו    מעון בחר לו יה, שם קדשו שם הללו;    מפזר ומפרד, בזוי ומנאץ אם-יהי עמך    אך לך אל אחד נעבד, לבד בך נזכיר שמך!        "
3274,שלמה אבן גבירול,40,1,1,1,1,0,0,שלמה אבן גבירול,   	 	 	         שדי אשר יקשיב לדל ויעתר / עד אן תהי רחוק מני ותסתר  ליל ויום אעטף אקרא בלב נכון / אודה לך תמיד כי חסדך יתר  מלכי לך אוחיל לבי בך יבטח / כחולם חלום סתום יבטח עלי פותר  הנה שאלתי הקשב תחנתי / אותה אבקש לא פחות ולא יותר.          
4737,מאיר הלוי לטריס,70,1,2,3,1,0,0,מאיר הלוי לטריס,"   	 	 	    בלכתו לדרוש באשת בעלת-אוב   אוי לי שאול! בן-קיש צר לי עליך!    הילל בן-שחר הקדרת נפלת!    ידו שלח צר גם ביקר נפשך    וימח מלבך צדק פעלת.      אתמול עם אל עולם רוחך נאמנת    על אטים על אבות גזרת קרץ;    היום אשת אוב בצור מתלוננת    אמרתה לקסם-לך תשח מארץ!        יום נצר נתעב (השלכת) נטעת    זרעת עמל שת קציר לך מות!    מי לא ינבא כי לעד נגדעת    עת בברית באת עם בלהות צלמות!        דפקת על דלתי מות ושחת    ותדרוש אור מני שואה ואמש?    לזאת תשחק תפתה ושאול מתחת    אין שלום בי, תאמר, אל רואי שמש!        חיים שאלת מני שכן קבר?    ושנתו כי ערבה על כן תפריע!    אך הוה על הוה שבר על שבר    מיצועו בשאול לך ירעים יריע.        הנה על משכבו שלום ינוח    ויחשך מנו אל לראות לשמוע    יום יזעק ישראל משבר רוח    יום עין יעקב בצר תדמע דמוע.        חטאת קסם מריך המר חייהו    ימיו כצל נטוי דכא ויחץ!    למה לראות אור עוד תציקהו    לראות אחר מותו עמל ולחץ?        לראות שמן ראש כי יני ראשך    ללכת שולל רק אחר התהו    וקדוש ישראל הה תזנח נפשך    ותשכח עשך צור אין כמהו!        שא נא למרום עיניך הפעם    שא לב, כפים אל אל בשמים    איך לשאולה תדרוש? איך סרת טעם    תעיר לך שר שלום וטהר-עינים?        אך הרגזתו ממנוחתו ויעל    ציר משמיע שלום נכח פניך!    נפשך מבית כלאה קרא ממעל:    מחר אתה עמי – אתה ובניך!             "
3808,אברהם אבן עזרא,46,1,1,1,1,0,0,אברהם אבן עזרא,"   	 	 	    (מי כמוך (לשביעי של פסח)      מי כמכה אלהי ישראל?    ומי דומה לך, מושיע וגואל?    אותות אל לילה ויום לא שובתים    ועל לוחות לבות נמצאו חרותים;    מה יקרו אותות, מה עצמו מופתים    אשר עשה משה לעיני כל ישראל.    בהפך היאור לדם, מצרים נבערו,    ובצפרדעים וכנים ובערוב נוסרו,    ומקניהם מתו בדבר – אז נדברו:    והן אחד לא מת ממקנה ישראל.    ריח שחין הבאיש ריח המצרים,    ובברד וארבה ובאפלה סגורים,    וזרח בחשך אור אל לישרים,    להודיע כי יש אלהים לישראל.    הכה בכוריהם בחצי הלילה –    ואותנו פדה בשמחה וגילה,    ואויבינו טבע במימי מצולה –    ויושע יי את בני ישראל.    מה־נכבד היום, יום צאת עם נחלה,    ולרדף אחריה יצאו בני עולה;    היא עברה בתוך ים – ואויבתה צללה!    אז ישיר משה ובני ישראל.        "
5459,דוד פוגל,206,1,3,4,1,0,0,דוד פוגל,"   	 	 	     ימי סתו כהים    על הכרך תולה שחק כבד, כואב.    גשם משמים, חדל מטרה רועף,    ונטפים דלוחים על השמשה תועים.    ביער קדומים פרא,    תוך מערה סתומה, שחורה,    בדד אחפץ נוח.    כדב אפר, נורא, עזוב רעים.  עטוף תרדמה ארבץ תוך מחבואים,    לבי ישלו, חלום בל אראה —    עד כי אביב יפוח. —       וינה, 15.9.1916 ברוידס     *       "
5244,דוד פוגל,206,1,3,4,1,0,0,דוד פוגל,"   	 	 	     באצבעות ענגות  פורט הגשם  מנגינת-נכאים חרישית  על עוגב הליל השחור.      עתה נשבה בחשכה  איש בביתו  – הילדים הן נרדמו –  ונשתק לגשם,  כי ישיח עצבנו.      כי אין עוד מלה בפינו,  רגלינו כבדו  מן היום  ואין בן המחול עוד.        "
1037,שאול טשרניחובסקי,16,1,3,4,1,0,1,שאול טשרניחובסקי,"   	 	 	      בכפר של פולניה שלשה בחורים    עלו חכלילים כחלות של פורים:        לבקו – אוקראיני, ויאנק – מזור1,    ועוד איטשי-מיאר – יהודי לא-עזור.        עמד איטשי-מיאר הז’ידק, הז’יד,    עמד בבלשת חור ככלי סיד.        לקח איטשי-מיאר, מנוהו חפר    אל גשר על כביש עם הגבול בעיר-ספר.        לקחו גם את יאנק, על סוס בשורות    ראוהו – והסמיקו בשוק בחורות.        לבקו החוחול העקשן וממשך    ציד מנעוריו – ונספח אל תותח.        נכנס איטשי-מיאר אל הקסרקטין    ללעג וקלס לרב ולקטין.        ""מבין איטשי-מיאר נכנס לשם מה?    למות בעד פולניה, לשמה ולשמה.""        ביש-גד איטשי-מיאר! לא זה הוא הספר…    לו שם, ופרח כבר, היה קומיסר"".        דבר הפולקובניק השב כמו זאב:    ""פלשו הגרמנים… ימח שמם – פשא-קרב2!        ""אתם גבורי… ופולניה מחכה…    כלנו… ומחי תחת מחי ומכה!        ""אתה אוקראיני, פשא-קרב, קום ופעל:    לא יעזרך דודנך המוסקל3!        ""הז’ידק, אתה קום עשה חובתך:    בא הטלר, קצץ יקצץ פאתך!        ""איש איש למקומו, לא יירא, לא יחת!    הכל בעד פולניה האם האחת!""        עמד איטשי-מיאר בתוך חפירה,    חרגה מכונית כבדה ממטירה        סביב כדורים למאות על חוגה, –    נפל אטשי-מיאר ראשון בפלגה.        ועד שלבקו מכונן את כליו –    רסיס של רמון בא קרע את מעיו.        עוד יאנק נמלך אם לפנות או לנוס, –    צנח מרסק, התרסק גם הסוס.        כרו הגרמנים הבור במקור,    כרו וקללו את המת ואת הבור.        ושמה זרקו כמצוה, בלי הסוס,    את איטשי, את יאן, את לבקו ואת הסוס.       תל-אביב, 30.10.40       מזור – אחד משבטי הפולנים.  ↩    דם–כלבים, קללה פולנית.  ↩    כנוי לרוסים בפי הפולנים.  ↩           "
5086,שמעון בן צמח דוּרָאן,115,1,1,2,1,0,0,שמעון בן צמח דוּרָאן,"   	 	 	    1   ה', אל תעלם לרוחתי / אזנך ולשיחתי / כי יגעתי באנחתי    אשחה בכל לילה מטתי / דואג מחטאתי / תאזרני כפי כתנתי    ופי המעיל.        5 שאגה לי כלביא / אערג כאיל וצבי / כי ידעתי את מכאובי    מעוון נפשי ותאותה / עלה באשה וצחנתה / לא זכרה אחריתה וטמאתה    על שולי המעיל.        מה אמולה לבתי / כי לגדל אשמתי / עלי תזעק אדמתי    ולעווני רבו נפשו / רעיוני וחתו ובשו / כל היום כלמה ילבשו    ויעטו כמעיל.        10 עתה ידעתי / כי לא שמעתי / לקול מורי ופשעתי    ואל כחשתי / ואון חרשתי / ועמל לבשתי    וילבשני כמעיל.        ומה אדבר ומה אומר / הנה לשלום מר לי מר / כי עורי כתנור נכמר    ובשרי כחש נתנבל / במי עוונו נטבל / ובלבוש מעלו מסובל    מכרבל במעיל.        15 נחמתי אחר שובי / והיום ידע לבבי / כי צרי עווני כאבי    וכנפל אשת / בגדי הבושת / לבש תלבשת    ויעט כמעיל.        20 בהר ה' יראה / נביא חוזה ורואה / לבשר עם נלאה    מאהבתך חולה / אזנו יגלה / איש זקן עולה    והוא עוטה מעיל.        צמח צדיק יצמח / לבבי בו ישמח / כי פשעי כעב ימח    ובגנת ביתן / תשב קשתי באתן / אכהן פאר כחתן    חשן ואפוד ומעיל.            (מאיורקה, 1361 – אלג'יר, 1444)  ↩           "
4115,וידל בנבנשתי,47,1,1,2,1,0,0,וידל בנבנשתי,   	 	 	     עפרה אחות כימה ובת שמש / אור זהרה תסתיר בבגדי שש  על ראש בנות עיש ברגליה / תרקע מקום בהט ורצפת שש  וימין אדני כוננה אך לא / כלה מלאכתו בה בימים שש        
3863,אברהם אבן עזרא,46,1,1,1,1,0,0,אברהם אבן עזרא,"   	 	 	    (הבדלה)   אלי אליה הנביא הבא נא!    בו ירתם רכבו / נע בשבי כי בו    לא שכב לבו, / גם לא ראה שנה.    רב מחלי בראות / כחשי – ומשנאות    יפות ובריאת / בשר, ותרעינה.    השקה, צור, מי ראש / צר עיניו ילטש,    יום עיני לקדוש / ישראל תשעינה.    מתי תראה אות / ישע אל קוראות    לך, ולך נושאות / קולן ותבכינה?    מלאך הגואל / לפני דל שואל    אנא, האל, אל / אברהם, הקרה נא!        "
3947,אברהם אבן עזרא,46,1,1,1,1,0,0,אברהם אבן עזרא,"   	 	 	    סליחה   [……]    [..] לי […] רצוניך / פנה, אל אדיר,    ולך ל[…]בוניך שמ[ך] עת אז[כיר] –    תבוא לפניך / אנקת אסיר.    […]ת הצרים ש[..ה] רוחי    ומעול הערים / כשל כחי,    ולך במסתרים / אבכה, גוחי,    ואתעטף בשיחי / ודמעי יגיר.    [ולך] לשמיך / אשא עיני,    ולך [ב]הדומך / אודה עוני,    הבט ברחמיך / אלי, קוני,  [ו]עיניך מני / אל נא תסתיר.    […] להאביד / שמי מהוללי,    את עלי [הכ]ביד / והגדיל [סב]לי    ובי בפרך העביד; / ואהי במעלי    מוזר ונכרי, ולי / אין עוד מכיר.    הקשב קול פלול / ניב מאמרי,    ורצה נעים הלול / […….רי]    משברי גלול / התר א[סורי],    כי בלתך, צורי, / [אין] לי מתיר.        "
6580,חיים לנסקי,385,1,4,4,1,0,0,חיים לנסקי,"   	 	 	       כה זכה היום תפלת    צפרים בצבור    ותקועים לבנים בחרש    כנרות יום־כפור.    פרוש־ענף גוחן כל סבך    ועלהו לוחש.    רק אחד בלי ניד, בלי נוע –    עץ שחוף, עץ יבש.    כפר משרפו עשו –    היצמיח עלים?    איך, אלי, ביד כופרת    אהפוך דף תהלים?    על ראשי לא יסתובב    תרנגול־כפרה.    זה עורב צרוד צורח:    יום עברה! יום עברה!    איך אברח? ובעולם    אין קרוב, אין גואל.    רב־סליחות, גלגל רחמיך    על פושע ישראל!        "
1850,יהודה הלוי,26,1,1,1,1,0,1,יהודה הלוי,   	 	 	     לבית ישראל יחיש ישועתו    צור פדה וגאל יעיר חמלתו    ואל מקדש אריאל ישיב שכינתו    זכר חסדו ואמונתו  יגל קץ הנעלם ונס פדיון ירימו    ועם נדכה ונכלם מאשפות יקימו    זמן ישע נשלם וצור ישלים נאמו    ויזכר ימי עולם משה עמו  הבן יקיר ימכר ולא ישמע בכיתו    מעט מזער יעכר מציקיו ושב שביתו    ולמשנאיו יהכר להטיב אחריתו    ליראיו יזכר לעולם בריתו  ועוד אם תאחרנה עתים מזמנות    יבאון ותיקרנה קהלות הבחונות    ועלות תכשרנה וימחו עונות    ולא תזכרנה הראשנות  דחוים כי שמרתם חקות דר מעוני    מעט קט ונעזרתם ילידי איתני    ויום זה בעיר בחרתם תהיו לחי אמוני    ונזכרתם לפני אדני  הדור בחמלתך העבר חטא אדם    וחוכי ישועתך הניחם ואל תנידם    וחיש קבצם לביתך ושם צעיר רדם    זכר עדתך קנית קדם.         
4536,משה חיים לוצטו,55,1,2,2,1,0,1,משה חיים לוצטו,"   	 	 	    הקדשה לר' ישעיה באסאן / משה חיים לוצאטו     אל    יושב בשבת, תחכמוני, רכב ישראל ופרשיו,    בו נתלו המאורות, להורות זה דור דורשיו.    שביב אשו יגה, הוא יגיה חשכי,    אבן הראשה, ופריו מתוק לחכי.    עתיר סלעין, עתיר תקוע - זהו בעל פלפול המאיר לארץ ולדרים,    סיני ועוקר הרים.    ידיו אמונה הן בפיהו נכונה,    אחריו יאיר נתיב: הא זה מקום בינה.    הר נשפה, הר הגדול, ירום ונשא וגבה,    נשוא פנים הוא הראש, חכמתו תהום רבה.       הלא הוא הרב הגדול החכם הכולל מורי ורבי, מאור עיני, חמדת לבי, כמוהר“ר ישעיה באסאן נר”ו:       "
4190,וידל בנבנשתי,47,1,1,2,1,0,0,וידל בנבנשתי,   	 	 	     רובה בקשתו אל על / חציו לנפשו ירה    חופר לרעו שחת /יפל בשחת כרה          
3361,מרדכי צבי מאנה,45,1,3,3,1,0,0,מרדכי צבי מאנה,"   	 	 	     נפת תטפנה שפתותיך    נפת תתנה גם ידיך;    אשריך, אשרי אבותיך!    לו כה ימתקו גם חייך!       תרמ""ו. ראדושקאוויץ.       "
4871,יעקב לרנר,79,1,3,4,1,0,0,יעקב לרנר,"   	 	 	     תמתי! בלבי מעין נבע, נבע מעין,  תשאליני: דרכיו אין?  על מפרציו אשכן עני,  נוטר מעיני…     היפה! ויש ופחז גל בו, עבט ארחהו;  סלחי! לי מעיני! אני אערבהו…  כי על כן נתיב אליו רק תדע עיני,  ואין שני, ואין שני…      יקטרינוסלב, יוני, 1917.       "
5978,יהודה קרני,332,1,3,4,1,0,1,יהודה קרני,"   	 	 	     הכרזת בלפור אף היא אינה זבת  חלב ודבש, ונקיה איננה מני מום,  אולם השלמנו כבר בדיעבד  עם מינימום.    ואם אנחנו עוד מזה נזוז  ומזה נתן מתן,  הרי הבית הלאמי יהיה בזוז  וכלו נשוך עקרב ותן.    ולמה זה יום־יום לשכים  וב“שלום” כמתרפסים דגול?  הרי הכרזנו כבר עם ויצמן כי נסכים  לישב ליד שלחן עגל!    מטעם זה אין טעם עוד השכם והערב  ב“הצעות” יום־יום!  עכשו צריך ששעת החסד תתקרב  והצד ההוא יפתח בדבר שלום.     הארץ, 13.11.1936       "
6205,יהודה קרני,332,1,3,4,1,0,1,יהודה קרני,"   	 	 	     בפרס אביב — מה משתכרת  כל ארצנו מריחות!  אך כלום בחרף אין הורד?  ומצלתים אז פחות?    האח, הרי זה יפי, ענג  (אף שזה גם קצת מרגיז):  גם בחרף הבבנג  ורק בחרף הנרקיס.    בפריחה כמעט אין פסק  בחשון או ירח זיו;  דוקא בחרף בא השסק  ובחרף בא השזיף.    והחרוב וגם הסלק,  הכלנית והלופן,  פורחים דוקא בימי השלג  עם סופות עצמן, גופן.    גם בחרף הרקפת  ורק בחרף אפונה;  כי ארצנו הנכספת  רבה תמיד בה התכונה.        "
106,יהודה ליב גורדון,2,1,3,3,1,0,0,יהודה ליב גורדון,"   	 	 	     אל זאטוטי בני ישראל הנחמדים  יושבי בשבת תחכמוני ופניהם דרך הקדים,  העושים תורה וחכמה לצמדים,  אוחזים בזה וגם מזה לא תניח ידם  למצוא חן ושכל טוב בעיני אלהים ואדם  בעלי ברית החברה קדימה בוויען.        "
5081,שמעון בן צמח דוּרָאן,115,1,1,2,1,0,0,שמעון בן צמח דוּרָאן,"   	 	 	    (הרשב""ץ)1   ה', שועת יום ויומים / בלב נמס כמים / כי כלאו מטל שמים    ויכלא הגשם.        מקוה ישראל / עמך לברך הואל / רחמיך היום שואל    להחיות לב נדכאים / מעשיך מאד נפלאים / מעלה נשיאים    5    ורוח וגשם.    עזרה נמצא בצרות / השב אפך מחרות / ועל דברי הבצרות    עוונות עם לנגדך שתה / לשונם בצמא נשתה / באבוד האדמה חתה    כי לא היה גשם.        ולמי אזעק לרחמים / היש מגשימים / בהבלי לאמים    10   הלא לך נקוה / צמאים מרוה / ועל העב תצוה    ולא יעצרנה הגשם.        נפלאות עושה / שמים בעבים תכסה / ובם ידין עמים וינסה    ואם בריתו שמר / ומפחדו בשרו סמר / לשלג יאמר    הוה ארץ וגשם.  15   בלב נשבר ונדכה / באתי לך מבכה / כנחל דמעה מפכה    עבי שחקים חשר / והארץ רבת תעשר / נחית גדודיה    כאשר ירד הגשם        רוה תלמי שדי / ולחזק רפיון ידי / הריק ברכה עד בלי די    שועתי עדיך תאתה / ובשר תולעת יעקב מתי / ישראל עלה אכל ושתה    20   כי קול המון הגשם.        צמח האדמה / ברך עד גדיש וקמה / ובשר עדה עגומה    בבוא באזניך שועתי / צדקתי ראו וישועתי / ונתתי אותם וסביבות גבעתי    ברכה והורדתי הגשם.            (מאיורקה, 1361 – אלג'יר, 1444)  ↩           "
6824,אברהם בן חלפון,406,1,1,1,1,0,0,אברהם בן חלפון,   	 	 	    ברכות לנדיב     אלהים יעצים חיל יד נדיבה / אשר מים בנדבת לב רחבה:    ותצליח ותהיה רעננה / ותפריח ותצמיח תנובה:    ומשכרתה תהי מאל שלמה / וצדקתה תהי אצלו כתובה:        
5906,יהודה קרני,332,1,3,4,1,0,1,יהודה קרני,"   	 	 	     אנחנו עם, אנחנו עם,  ששם כבודו אינו מועם.    אנחנו עם, עם התנ""ך,  החזיק שלחו ליד אנך.    אנחנו עם, בני מכבים,  מעט נצח את הרבים.    אנחנו עם קשה, סרבן,  למוד קרבות וכל קרבן.    שונא שעבוד, פורק עלים –  פרץ ועבר כעבר גאלים.    ועד עולם נעמד בברית  עם ארץ ישראל עברית.    וכהנתק פתילי פשתים  כך ננתק חבלי פלשתים.        "
2126,שמואל הנגיד,32,1,1,1,1,0,0,שמואל הנגיד,   	 	 	     הגה במום [אישים] בני אדם    יהגו במום יש בו ומום אין בו    ובפה לשון אפעה ממותת אם    יוציא אלי-חוץ מה-בתוך לבו.          
5995,יהודה קרני,332,1,3,4,1,0,1,יהודה קרני,"   	 	 	     שני שערים לטרקלין  מזה ומזה,  והאחד הוא שער הדמעות,  ושער השמחות יקרא לשני.  ובשתי דרכים נכנסנו,  אני בדרך הדמעות  ואת בזו של השמחות.  והטרקלין ארך והדמדומים תוססים בו,  הזריחות עם השקיעות,  והוא צר, ואיך לא נפגש –  ונפגש,  אך לא השגחנו זה בזו,  ובעברנו –  את אצלת עלי מששונך  ואני עליך – מעצבוני;  ונפרדנו מתוך שתיקה,  ובשתי דרכים יצאנו.  שני שערים לטרקלין.        "
1119,שאול טשרניחובסקי,16,1,3,4,1,0,1,שאול טשרניחובסקי,"   	 	 	     …אין זה כי אם מקום מחצב אבנים  המקום משכבר, וברב הימים נטש!  וכקיר-ענק השם מעטהו סתרי עבים,  וכחבל-האנך שמימה ישא ראשו,  יתרומם פה ההר – גבנוני הארגמן,  המלאים הוד ועז ויפעה זרה, פראית;  ואך מעת לעת יאפילו עורקים כהים  ותכלים, כעשן הכפרים טרם בקר,  וכתמים, אשר עין אספות אפר למו,  כל רחבי זה הקיר ומרחב הארגמן –  לשוות עליו חן של תוגה, ועצבת  ויגוני עולם זר.  ורגבים, רגבי חגא,  כל קרן וכל שן אבנים פורצות, בולטות,  כעצמות הענק וכגרמי גלמי-פחד,  שקפאו פתאם כך באחז בם הפלצות  ומצוקות העוית, ונפסק חוט חיתם.  והשמש שלח קו, ויגע באבנים,  וכגעת בן האור ויהי לדם האדם…  אז נדמה לי הכף והנו נוטף דמים,  והדמים ימוגגו צור ורועפים בחגויו.  ותהי להר זה דמות של שלד לבני שחץ,  ערם-עצמות ואין לו עור, מפלצת  ממשפחות איל, שאפסו מן אדמות.  מעבר לאודנולד השמש יסתיר פניו,  ותגבר עב הצל ותחיה כל הרכסים  מדי תתרכז בם ובחגוי שקערורתם;  וסביבי שלות-יה – ולא נעור קול ביער,1  שיחדר עד הלם, ועין הנקר קמה,  והככר בענן אגדות ועולם-פלאים…  ויהי היער ער, ואהיה מקשיב אני  האין גם אחד בא – והוא מבני-הנפילים  גבורי-האשון, ובידו עץ חניתו,  בא דולק אחרי תאו ורודף ראם בן-יומו  בין שירי-יערי-עד? הכי לא דהרות פעמיו  תרמנה עבי חול, ועוד רגע – ובנחל  המון גבורתו בא, קול פרא-גבר יקרא?…  אך הם, מסביב הס – וכקדם תישן ארץ – –         Neckar–Steinach, שם נהר באשכנז  ↩           "
5539,יעקב שטיינברג,261,1,3,4,1,0,1,יעקב שטיינברג,"   	 	 	     הנך נמה.  רועדים על ורדי פיך  צללי חלומות טובים;  חקרי לבי חרש נובעים  עם הדממה: –  אהבתיך.  גלוי תרדמה  גוך ייף בצעיף השמיכה;  אך כמו ער מתרומם חזך,  שני שדיך ערגת רזך  עורגים המה: –  אהבתיך.        "
5074,יצחק אבן כלפון,113,1,1,1,1,0,0,יצחק אבן כלפון,"   	 	 	    [אדוני את] / ר' יצחק אבן-כלפון     אדוני את, ואם הרע לשוני    באמרי בך: אדוני את, ואתה    לכל- מלך וכל- נשיא אדונים,    ולבם ממך מלא מחתה.    ועתה, בוא ושמח את- לבבי,           5    ואל- תשאר במורשיו מכתה.        "
247,רחל בלובשטיין,5,0,3,4,1,0,1,רחל בלובשטיין,"   	 	 	    צבעים / רחל המשוררת       משחירה אדמה נחרשת,    פני המים – תכלת ואור,    מוריקה בשורת הדשא    בחגוי הגבעות, במסתור,    ורקפת צנועה מבקשת    להוריד על סלע אפר.       כסלו, תרצ""א       "
1058,שאול טשרניחובסקי,16,1,3,4,1,0,1,שאול טשרניחובסקי,"   	 	 	     ולמטר האביב כי תשתה ערבה,    רוויה גשמים, רכיכה וצבה,    ואפיק מעמיק מלא מים, פרוץ,    יתקצף וחלף – ונותר אך ערוץ    במקום בו געש, במקום בו נהם;    הוא בוקע-בותר השדה עד הים.        על-גדות הערוץ מזדרז גור-זאב,    אחרי זאבה רעבה הוא עוקב    בסבוכות אשלגן 1, מטליות של תלתן 2    על-גב טפיטאות של שבלת-שטן 3    על-גדות הערוץ מזדרזה זאבה,    אחרי סוס דוהר נחפזה רעבה    בסבוכות אשלגן, מטליות של תלתן,    על-גב טפיטאות של שבלת-שטן.        על-גדות הערוץ טס-נשא סוס אביר;    הרוכב מתכופף על מרדעת-הכביר,    על-גב טפיטאות של שבלת-שטן.        הפרש הפליט השריד מן הקרב,    בו נפלו כוזרים לפני חיל סויטוסלב.    עשנה הבירה, אין מצוד, בצרון: –    על נפשו נס-נמלט הכוזר – אחרון,    הכהן האחרון, אחרון עוד חפשי.    דהרות דהרות אבירו – בקשי,    על-גב טפיטאות של שבלת-שטן.  לו הדרך חוצה הצפור בכנפה:    “אנפה, אנפה! את, לאן את עפה?”    – ""אל מעון הדיה מקריחת הגרון.    אל קרב-מות אטוס, אל פני קרב אחרון!""        השומע המלך דברי הצפור?    הוא מוחץ במגלב את הסוס השחור,    לו הדרך חוצה בדהרה צבי-הבר 4    “צבי-הבר, צבי-הבר! אתה אנה תדהר?”    – אל-הגב החרב, אל מחתרת הזאב.    אל קרב-מות אחוש לא-יודע השב!""        השומע המלך דברי צבי-הבר?    הוא מותח המתג, מאט הדהר.    לו הדרך חוצה העורב האפור:    “בן-עורב, בן-עורב! אן תחוש? מה תחפור?”    – אל הכף, אל השב, אל קנו של הגז.    אל קרב-מות אחוש אחרון עם צר עז!""        השומע המלך דברי העורב?    הוא הפך את סוסו, שב לקראת האויב.       תל-אביב, 5.3.40       אשלגן – Salzkraut.Kypaй, Trifolium.  ↩    תלתן – Klee, kлевер ползучий, Trifolium repens, L..  ↩    שבלת שטן – Pfriemengras, KOBЫЛЬ, Stipa capillata, L,.  ↩    צבי הבר – Steppenziege, Caйгa.  ↩           "
595,חיים נחמן ביאליק,6,1,3,4,1,0,0,חיים נחמן ביאליק,"   	 	 	    חושו, רופאים / ח""נ ביאליק  שירים מן העיזבון     חושו, רופאים, חולה אנוש    שוכב פה על מטתהו.    אש קדחת אחזה מוסדי    גוו סביב ותלהטהו.        בשרו כחש, כלה שארו,    יבש מחו, עצמו חרה.    אמרו, רופאים, אם יש תקוה    לצולעה לנשברה…      למה תחשו, האזלת ידכם    להעלות לו ארכה?    נחלה נחלה מכתך,    עם מענה, דך, מדכא.        אין לא אגרוף יד ואבן    אל המטה הפילונו.    גלות, עבדות, לחם עני    הנה הן החלי דכאונו        אוי איך אמאס, איך אתעב    פה משכבי על מטתי.    הן הכסתות רכו חמו    אך תרבינה את זעתי        אלי, אבי, תן מה תתן    כח מצער לי חלכה,    אקום ארד מן המטה    על משענתי אתהלכה.        אלך לתור לי מנוח    אלי ארץ לי נשקפה.    ארפד מצעי עלי דשא    אור, אור שם אשאפה.        "
465,חיים נחמן ביאליק,6,1,3,4,1,0,0,חיים נחמן ביאליק,"   	 	 	     השמרת לבקר ותרא בדרך  זיו דמדומי החמה על-סף הרקיע?  אלה קרני ההוד, זה הזהר, הזך,  המתפרצים בנגהות לרחב, לרום,  עד לא-נכון היום,  עד השמש בכבודו הופיע –  הן גם-כביר, גם-נאור המראה הזה!  וכמו סוד קדושים רבה לפני הגלותו  לבך מלא הגיון – אך אי-זה הפה  שידלנו מלב, יקראנו בשמו  וישיחנו כמו –  איזו לשון שתדע כנותו?  השמרת לבקר ותרא בפרץ-  על שמי עמך זהרי שמשהו ראשונה?  ורבאות קרנים כרץ אחר רץ  חרדו לביא מאורות מפה ומשם,  פרצו קדם וים  ותפרצנה תימנה, צפונה –  הן מה-נאדר, מה-נשגב המחזה הזה!  אשרי עין שצפנה קו-אור למשמרת!  ובהשביח את-רגשת לבנו הפה,  והשיבונו העבים אל-קינים והי –  אז הקרן ההיא  בדמעתנו תהי-נא מזהרת.       תרנ""ט.       "
1965,אפרים לוצטו,27,1,2,2,1,0,0,אפרים לוצטו,"   	 	 	     שרה מאשרה בהוד תצנופי,    נתון שאר בנות לאל ולאין;    הנה מתוקה את, ומני יין    טבו רסיסי חן אשר תטפי.        אולם כחסרון הוא אלי היופי,    אם תשבי בדד וגבר אין;    התעוררי אפוא, שאי העין    אל איש יפה מראה באפס דופי.        אל איש כבנימין אשר מנגד,    הנהדר על כל-בחירי קרת,    כי תארו יפה וחכו מגד;        אליו, יפה-פיה, תני דודיך,    כי מעטה ששון ברב תפארת    את תתני אליו, והוא אליך.          "
4329,אלתר לוין,50,1,3,4,1,0,1,אלתר לוין,"   	 	 	    כוכבי /        בדד אתע עם כוכבים,    המה לא רמוני;    כוכבי כימה, כסיל ונגה,    לנודד ליל שמוני.        אם רמוני: הם בני אדם    בפיהם ובלבבם;    אין בם אמון, אדם כוזב,    מרמה בתוך נום.        ליפי כוכבי קרא כסיל    אדם מחכמתו:    ואולם חכם כסיל פי שבעה    מנו ומרמתו!        "
1984,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	     ביום זה, בתשיעי  באב, בזה החדש,  בת עמי תריעי  עלי חרבן קדש.  היום תבכי פעמים,  כנהר תזילי דמעותיך,  על חרבן ירושלים  ועל מות הרצל בחיר בוניך.  זה ילד יולד בך,  להיות ראש גואליך,  ובידו אנך  לבנות את חרבותיך.  רוי בדמעות קברו  מת בחצי ימיו,  ידע עמי – שברו  ולציון ישים פעמיו…  הנחמי ציון ועדתך  עוד ידרשו שלומיך,  הרצל ירה אבן פנתך  ובניך יהיו בוניך.          "
3273,שלמה אבן גבירול,40,1,1,1,1,0,0,שלמה אבן גבירול,   	 	 	         שלישית שוקדת משלשת צוחה / שוקדה על דלת ועומדה על משמר  לפניך מאמש שופכת שיחה / לבה ובשרה מפחדך סמר  מחוצה לחוצה בשחת ושוחה / מבץ מצעקת ומבור החמר  הלכו שנותיה ביגון ואנחה / הוגה במר נפש הנה מר לי מר  הלעד אהיה בגלות משלחה / השכח חנות אל ואם אמר גמר  קבץ נדחי השה הנדחה / קרן בן שמן תרעה ותתימר  טהור הבט כי כפלים לקחה / טעמה קבעת ותרעלה חמר  נטע כימי קדם גפן כסוחה / נצניה יעלו ותפרח כתמר  חקת אזרח תהי לה מפענחה / חקרתו בעשר וריחו לא נמר  זך תכון כקטרת רקוחה / זעקת מצפצפת כצפור ממכמר  קול קריאת קודרת ושחה / קבל כתשבי חק בל יומר  העת ויהי בעלות המנחה / ויגש אליהו הנביא ויאמר:      שחותי לפניך מול היכלך  בתוך רבים יסדתי הלולך  ואקוה דבר הבטחת אצילך  אל תירא אברם אנכי מגן לך.        
3888,אברהם אבן עזרא,46,1,1,1,1,0,0,אברהם אבן עזרא,"   	 	 	    סליחה     ירצה חין שועי / בעד עם נקרא סגלה,    ויחיש קץ גאלתי / עבור ישני מכפלה,    ויקבצו נפוציו / יחד, בשמחה וגילה,    אל המקום אשר היה / שם אהלה בתחלה.    אביונים אשר דפקו / דלתיך, אל נורא –    לשועתם הקשיבה / בעמדם ברוח שבורה,    ורנון שיחם יכון / באפיך כקטורה,    כי בעזך בטחו / ושמך עליהם נקרא,    יום הקדימו עשיה / והודך למו נגלה.    ביטה ממרומיך, / צור מישרים בוטה,    כי לשבים עדיך, / יה, חסד את נוטה,    ולזך תשלם כצדקו / וכפי מריו לשוטה;    חיש ישע אהוביך, / אפוד גאות עוטה,    כיום בו חזו על ים / את היד הגדולה.    רנון שיח פיהם – / כריח ניחוחיהם    שימו היום, ועורה / לקבץ כל נדחיהם    מכנפות הארץ / בבוא ינון משיחהם;    ויכלמו ויבושו / יחד מדיחיהם,    ואת גדל פשעיהם / השליכה למצולה.    האר נא נתיבותם, / צור עזרם ומגנם,    כי נדדו את שנתם / וקבצו בשירם המונם,    ומערש תנומתם / עמדו להלל לקונם.    שבר מוטות עבדותם / ועשה בחמלה רצונם,    ותרום בעזך ימינם / ויבשרו מחילה.    מכורי בלא הון חנם – / בלא כסף תגאלם,    ובקול שמחה ושירים / לבית מקדשם תעלם,    ורב טובך הצפון – / בתוך ציון תנחילם,    וישבו שוקטים ובוטחים / ולעד לא תגאלם,    ומכלימם יכלם / ויעטו מעטה תהלה.        "
3901,אברהם אבן עזרא,46,1,1,1,1,0,0,אברהם אבן עזרא,   	 	 	       אעיר לבבי ורעיוני    לקרא כלם בשם יי    ברוך בפי מלאכי מרומים    [……]        
1265,שאול טשרניחובסקי,16,1,3,4,1,0,1,שאול טשרניחובסקי,"   	 	 	     מה חמה מטתי,    חמימות השמיכות…    קול דופק בחלון:    “הקיצו לסליחות!”      עם אבי ללכת    תשוקתי מה רבה.    – קחני גם אותי,    קחני נא אבא!    – ""חדל לך, יקירי    עוד לילה וצנה"".    לי אמי סניגור    ויתן לי חנינה.      – ""הכונה, הזדרז,    איה נעליך,    מגבעתך החמה    שים תשים עליך!""      יצאנו החוצה-    עוד לילה, עוד לילה…    זרוע כוכבים    אפריון של מעלה.      המנורה מהבהבת    מבעד החלונות,    ורוח מיבבת    בין פארות אילנות.      הצנה אוחזת    בדל אזני, קצה אפי.    – “לא אבי, כי חם לי” –    ואתכס בכפי.           "
918,משה אבן עזרא,11,1,1,1,1,0,0,משה אבן עזרא,"   	 	 	    סליחה   עבד לילו   /    מדד וערבו  ובבית מחוללו  /  גלה ריבו  יומם חילו  /   יגדל חובו  ובלילה לא  / שכב לבו:        [קה' ב' כג]  מחמד שירים  /    וצבי מלות  לקחו בחירים  /     באישון אפלות  ודפקו שערים   /    בבתי תפלות  עת כל בית /  סגר מבוא:        [ישע' כד, י]  שחר עדה   /   בית אל גועה  וכיולדה   /   ישנס ויפצה  ילבש חרדה  /  כנשוך אפעה  ימצא מרורת / פתנים בקרבו:      [איו' כ, יד]  הומה בחילו  /   ליום המות  כי יבהילו   /  לגיא צלמות  ומהיכלו  /    לחצר מות  יצא למדבר /  אדם אין בו:       [איו' לח, כ]  סלח נא ועבר  /   על חטא נעוריו:  והתר לשבר   /  מוטות אסוריו  ומחלח וחבור   /    תשלח אסיריו  ובניו מבור /  מים אין בו:        [זכר' ט, יא]          "
2568,שמואל הנגיד,32,1,1,1,1,0,0,שמואל הנגיד,   	 	 	     אכל עם קנך ירק  ואזור שק היה חגר  ותעב פת נקיה עם  חגור משי ואתה גר.          
4318,אלתר לוין,50,1,3,4,1,0,1,אלתר לוין,"   	 	 	     כל אלה אשר רוחם טהרה ולבבם קדש קדשים,  אשר נשמתם לה טבלה טבילות ארבעים בפלג  ולפני העיזם המחנה בדחילו-ורחימו התקדשו –  אלה השדה ילכו!  רבבות חרבות, כידונים, רבבות חצי לגיונות –  להם לא יאנה הרע כי לא יפלו בקרב;  כרכבי האש הגאיונים המשחקים לחצי הקשת  ואיתן כנפילי שמים הלועגים לחתף הקטל –  יעמדו במלחמת אלהים!  וכל אלה אשר רוחם נטמאה ולבבם התמכר לתהו  בו צמח ציץ בוגדים לעקר ורדו אלילים בקרבו  המטים בחירי מבית-אל, האומרים אין בנו קדוש –  אלה אל ילכו בקרב!  רק ירכיב יד אויב קשתו ועף חץ ראשון ללבב  ופלח ופלח עד השחית לבב עובד אל נכר!  חילות הצר והשטן יהרסו בם רבים  ונפלה החרב מגנם ושיא מבצריהם יתערער –  כי יפלו ביום הצבאות!..  והיה אחרי הרעש והיה בתקוע השופר  למחנות כלהם עם שמש, בנשף אחרי ההרגה;  והיה אחרי הרעש, והיה בתקע השופר  לתרועת נצחון ומעוז, למספר הנתן למתים –  והיה אחרי ההרגה כי תפשט את מדי החלל  ומצאת מתחתם גלולים –  וידעת פשר מפלתו, שלמה נפל החלל:  יען אל נקם פקד על עינו בוגדת וטמאה  לבלי ראה תראה בתשועת עמו הגדולה!          "
1423,יהודה הלוי,26,1,1,1,1,0,1,יהודה הלוי,"   	 	 	    ישנה בחיק ילדות   ישנה בחיק ילדות, למתי תשכבי?  דעי כי נעורים כנערת ננערו!  הלעד ימי השחרות? קומי צאי,  ראי מלאכי שיבה במוסר שחרו,  והתנערי מן הזמן, כצפרים  אשר מרסיסי לילה יתנערו.  דאי כדרור למצוא דרור ממעלך  ומתולדות ימים כימים יסערו.  היי אחרי מלכך מרדפת, בסוד  נשמות אשר אל טוב יי נהרו!    יחידה, שחרי האל   יחידה, שחרי האל וספיו,  וכקטרת תני שירך באפיו!  הלוא אם תרדפי הבלי זמנך,  ותאמרי כי אמת הם כל‑כשפיו,  ותזלי אחריו לילך ויומך  ותערב לך תנומה מנשפיו –  דעי כי אין בידיך מאומה,  אבל עץ ייבשו מחר ענפיו,  היי לפני אלהיך ומלכך  אשר באת לחסות תחת כנפיו,  שמו יגדל ויתקדש בפי כל  אשר נשמת אלוה חי באפיו!    יד מעללי תכביד כבלי   יד מעללי / תכביד כבלי  ורע פעלי / מני ואלי –  מה תשתוחחי, נפשי, ותהמי עלי?  הבלי נעורים / בלבי קשורים,  ושוכני קברים / אינם זכורים,  כהמית נבלי / והבלי הבלי.  ומה לנשמתי / על אדמתי?  אך כלמתי / כפי אשמתי,  וכן מהללי / לפי מעללי.  דורשה תאוה / ונוטשה תקוה,  היום רוה ‑ / ומחר דוה,  והיום – אחלי, / ומחר – אללי!  הלא אם שבילך / יישר לפועלך  יהי שכר פעלך / כיד המלך  ואין משאלי / לפני כלי.    שובי נפשי למנוחיכי   שובי, נפשי למנוחיכי  כי יי גמל עליכי!  יקרה, מיקר יוצרך לקוחה,  קומי, כי לא זאת המנוחה!  הארח רב, קחי לך ארוחה –  עת לעשות חפץ עושיכי!  הנה אני תושב ככל‑אבותי  וכצל עובר יתר שנותי –  אם לא עכשו, אמרי, מתי  תפדי משחת חייכי!  ואם תהיי יוצרך דורשת  ומטמאתך מתקדשת –  קרבי, אל תיראי מגשת,  ויקריבוך אליו מעשיכי!  דורכת עז, ראי עולמך,  ואל יבטיחוך שקרי חלומך  קצר יומך ורחק מקומך –  דעי מה תאמרי לאדניכי!  הלחזות בנעם אדני צמית  ולשרת פניו עולמית?  שובי שובי, השולמית,  אל בית אביך כנעוריכי!         "
4609,מנחם מנדל דוליצקי,58,1,3,4,1,0,0,מנחם מנדל דוליצקי,"   	 	 	     מי–לא ראה יפיך הדרך,    לא ראה מעודו הלבנה לטהר;    מי לא שמע ניבך, מדברך,    קול כנור, קול עגב לא שמע מנער.        מי–לא הביט אל מראה פניך,    לא ראתה עינו ששנת עמקים.    אם איש לא התבונן אל תכלת עיניך,    מימיו לא ראה עין תכלת בשחקים.        שוא לכם תכנים, הברי שמים,    בככבים כתב אל לקרא תיגעו:    פה עלי אדמות בארצות החיים    מכתב אלהים בפני פנינה תקראו.           "
2451,שמואל הנגיד,32,1,1,1,1,0,0,שמואל הנגיד,   	 	 	     המעט זמן הועיל לך הונך  מדי זמן קבצך אשר יש לך  וזמן להועילך בשכלך שים  רב מזמן אספך למו שכלך.          
2613,שמואל הנגיד,32,1,1,1,1,0,0,שמואל הנגיד,"   	 	 	     ולו בספור כלי הזה הזורק המים מאליו בביתו והיו צומחים ממנו קנים יוצאים מצדו היו משליכים המים מכל צד ומכל עבר, ואמר:     ∪ – – – ∪ – – – ∪ – – ∪ – – – ∪ – – – ∪ – –     חבצלת, בארץ לא נטועה, יפפיה ובניה יפפים,    ולה אמיר עלי ראשה כשהם, וסרעפים סביבה מכספים.        "
2266,שמואל הנגיד,32,1,1,1,1,0,0,שמואל הנגיד,   	 	 	    חשב משנאי עלי / ר'       חשב משנאי עלי    רעה וככפיר המה    אדם אני עד יצא    כל יחשב לדממה.        
6406,יעקב אייכנבוים,373,1,2,3,1,0,0,יעקב אייכנבוים,"   	 	 	    השיר הראשון       אל דורות עולמים הנה אבקיע    נפלאות מני אז בשיר אביע    מני קוסם ואוב היו בארץ;    כאשר בבני אדם שדים פגשו    ומלאכים רעים תבנית לבשו    תבנית איש או צאן, תבנית עוף או שרץ.      ומי כל תעלמה חפץ לדעת    או הסר מנו חסרון או מגרעת    אל אוב או ידעוני מהר ללכת;    זה את הכברה הניע ברחת    וינף המטאטא אל רום אל תחת    ויעמד דוד על אש ועצי מערכת.      ובתוכו שם מכל שקץ וסחי    מאת התנשמת זנב ולחי    ומן העטלף נצה ומעים;    שני הארנבת ולשון הכלב    ומחזיר היער גם דם גם חלב    ויצק עלימו מימי רגלים.      ובקרוץ שפתים הביע לחש    ויעש כל מעשי קסם ונחש    ופתאם יקומו סער ונפץ;    ומתוכם קול האזן שומעת    אף כי מלא חידות קשות לדעת    על פיהן הקוסם יגד כל חפץ.      בימים ההם ויאל חרנפר    איש חוקר כל סתר מקרית ספר    לראות לפני חרטמי מצרים;    יען כל יום ויום אזניו תשמענה    כי שפתותיהם רב חכמה תבענה    כי מלאו הארץ דעה כמים.      וישא חרנפר רגליו וילך    ויבא מפה אל קרית המלך    ויתהלך קדר ברחובתיה;    כי אף אם שאונה לשחק נוגע    אין לו שם מכיר אף אין לו שמע    וכבמדבר בדד הוא בין ישביה.      כה הלוך ילך עד לפני השער    ובקרבו יגון מתגורר כסער    כי למצא חפצו לא ידע מאין;    ויבא אל מול בית מכלל יפי    חן מסביב לו אין בו שמץ דפי    ובירכתו זית שתול על עין.      ויהי הוא משתאה נכח הבית    יתפלא על יפיו על הוד הזית    והנה איש חמדות יוצא ממנו;    כתכלת שמים עיניו לטהר    שפתותיו כשנים רקתו זהר    וחלב שערתיו כבוד יעטרנו.      ויאמר הזקן: ""שלום ארח!    הנה חם היום כלפיד קדח    מדוע בחוצות תתהלך עתה?""    נכרי אנכי ומרחוק באתי    איש יגד־לי חפצי למצא יצאתי    אם יש חסדך אתי חוני אתה.      כי את מולדתי אך על כן עזבתי    יען לחקר בינות למאד יאבתי    לכן אל חכמי מף עשיתי דרך    ובאשר אנה אפן לא אדעה    את מי מהחכמים אוכל אשמעה    הואל הודיעני אתה רב הערך!      ""הדבר בקשת טרם אודיע    לראשונה טוב מדרכך הרגיע    הנה שבעת טרח שבעתים    בא נא אל ביתי ומצא שם מנוח    עצמיך כמעט יחליפו כח    אז אל חפצך אהי לעינים"".      אמרות הזקן אמרות חן ושפר    באו כשמן אל קרבי חרנפר    ויאבה אליו ללכת אחריהו;    כמעט דרכה רגלו על סף החדר    וישתומם לראתו כליל הד והדר    כמהו עד כה לא ראתה עיניהו.      ספירים ופנינים ויקר כל אבן    פז זהב וכסף לרב כתבן    עמודי שיש על רצפת סחרת    ויריעות ארגמן שני ותכלת    מעשה צצים שושנה וחבצלת    כל אלה אספו שמה בחברת.      ""שם אל האולם ללכת הואילה    מזה המסדרונה לבא השפילה    בו תמצא מחלצות אף כיור מים;    לך ורחץ וטהר ומעילך הסירה    ובבגד ארגמן אתו המירה    כי אתי תאכל לחם בצהרים.""      ככה הזקן דבר אל ההלך    אף זה לא אחר ויפן וילך    וירד ויקרב אל הקלחת;    כמעט הושיט ידיו לרחץ הפעם    ופתע התגעשו רעש ורעם    ותבקע לו הארץ מתחת.      עמודי עשן מסביב עטרוהו    ובסופה אך כמץ ישאוהו    לא ידע אם אל על או אם אל מטה;    ימים ציות הרים בקעה ויער    יעופו אל פניו רצוא כסער    אם אל ארץ יביט יראה כי מטה.      על רגליו עמד אמיץ מתנים    יחל לעלות בהר גבה שמים    כי לצאת מזה דרך אחר אין;    גם כל היום ההוא גם כל הליל    מאין פוגה עלה מתאזר חיל    וכאור יום ראש ההר נראה לעין.      אם כי רעב צמא וכשל ברך    ובא עד קץ חפצו עד רב הדרך    לא יחדל ללכת מבלי מנוח;    וכמו השמש בחצי השמים    עלי קדקד ההר הציג רגלים    אף נפעם אף נחשל ויגיע כח.      אך מה יגל לבו במצא שם חרש    כל עץ עשה פרי הכה בו שרש    הענפים מעל זה אל זה חברו;    אף ירק דשא מתחת פורח    הדודאים גם הם שם יתנו ריח    ובדממה דקה נוזלים יקרו.      ויבא שמה מעיפו הרגיע    נפשו השקקה כמעט השביע    וישכב לארץ על מצע שיח;    ובעלי כנף ממעל קננו    שירי תרדמה אל אזניו רננו    ומתק שנות עצמותיו יפריח.      ובחלומו הנו עמד על עין    מימין ישטף מנו נחל יין    וגביעי זהב כצים בו יצופו;    אף גם לשמאלו תפרד שבלת    בה סלי מאכל משמן וסלת    תר וברבר צלי סביב יעופו.      בחורים בגלומי רקמה ותכלת    ובתולות שמה נטפות מר ושחלת    נזרי ככבים על ראשם ישאו;    ומלאי גיל יחד יאכלו ישתיו    יתעלסו באהבים דודים ירויו    קחת חלק אתם אליו יקראו. –      ופתאם המראה כצל נהלכת    מארץ שמימה עמו דורכת    אל מעדנות כימה וכסיל ועיש;    אותיות תבאנה ירא חרנפר    מקרה כל גוי כל איש רשום בספר    שדפון או קציר סלעם או דיש.      ככה מחזות אל חזות אחרת    בין ענג ופלא נפשו עוברת    עד כי קול נהי אל אזניו הגיע:    ""הוי לקשי חבלי! יאבד יום אולד    אם בדמי ימי אלכה מני חלד    אם באביב עלומי בשאול אציע!""      הקול המר הזה כשאון הסער    יחרידנו למאד ופתע יער    יביט מסביב לו מה זה לדעת;    ומנגד ראה עלמה נצבת    ויפי פניה בער כשלהבת    ומיגון עינה דמעה נובעת.      מה אפוא יוגיעך אנא הגידי    למה זה כנחל דמעה תורידי    הסירי כמעט כל יגון וכעש;    ספר עצבונך מני אל תחשכי    אולי הושיע לך אוכל אנכי    אז את כל ביכלתי בגללך אעש.      כה קרא חרנפר בקרוב אליה    יען נכמרו רחמיו למאד עליה    ותען העלמה בבכי ותאמר:    ""אודך כי לעניה שלום קראת    אולם איככה תתן לי עזרתה    אם גלי עניי נערמו כחמר"". –      אל נא יפתי אל נואש תאמרי    את אשר ירע לך נא לי ספרי    הן עתה בלבבי תקוה פורחת;    כי אליך אהיה מחסה וסתר    כי אל רדפיך אשלם על יתר    ולנפשך אשיבה שלום ונחת.      ""אם כן אפוא כיום את פי אפתחה    אף כי עוד נפשי עלי תשתוחחה    ולשוני מדבק למצא מלים תלא;    הואל גם אתה תת אזן קשבת    ולבבך אל ירך מקול עצבת    מנוראות תשמע הפלא ופלא"".       השיר השני       מיום הבראו רע באדם יצר    ובקרבו מכל תך שרש או נצר    כל יתרון דעו למשחית יהפך;    אח לא יטרף דב, עז יטרף או תיש    וכפיר לצמאו לא ישתה דם ליש    אך אדם באדם דמו ישפך.      על כן כלבבו, אלהים לו יעש    אל אכזר לא יחמל, אל מלא כעש    ישחק אל כל פיד יגל אל כל שבר.    לא יחן נברא, אם לא יתן כפר    עגל תחת שור תחת איל עפר    עול פדיון אמו, נער חלף גבר.      לאלהים כאלה כהנים נקדשו    על לבב עקש מעטה תם ילבשו    את דרשיהם יורו כסל וכחש;    יאמרו: ""הן ירעב אל, זבחו לו זבח    ומה ירצה לו, מבניכם טבח""!    כה רגלם כל היום על מרמה תחש.      אף צרת העלמה רגז ופחד    מזדון הכהנים באו לה גם יחד    כי כן אל חרנפר עתה ספרה:    ""שם בעמק, ארץ רחבת ידים    אהלי חמד גני פרי עינות מים    כרמי גפן וזית יעלו הרה.""      ""ישבי הככר ירעו שור וכשב    בין עמקי דשא על גבעות עשב    ומחיק הארץ אכל יוציאו;    אלה גבורים נשקי רומי קשת    אף אלה צידים פרשי הרשת    ומהם במלאכה לעשות יפליאו.""      ""לו ככה לא קשתה יד אל עלימו    לו קצפו כל היום לא כה ירדפמו    כי עתה חייהם למאד ינעמו;    כי עתה כל אשר גבר בארץ    אין ריב אין מדון אין נגע אין פרץ    שלום ורוחה אך לנצח קמו"".      במה זה אמרי נא יכם אלה    במה חמתו תתך מגבה    הישלח בהם מגערת ושבר?    או תיבש האדמה לא תתן צמח    או אם יבל צמחה לא יעש קמח    האם את ישביה יכה בדבר?      ""לא בשדפון או דבר וסער    האל את רגזו עלינו יער    הלא אמרתי לך כי שלום יעטרנו;    אך עלו הקשה יום ויום ירב    מנו ימס כל לב יחיל כל קרב    יען לנשא אתו כבד ממנו.""      ""כי מיטב כל מקנה לפר לאיל    ומהבחורים כל גבור חיל    ונשי חמד מאתנו יקחו;    אלה לזבח או לעבודת סבל    אלה לעשות עמם זמה ותבל    או כבקר טבחה לשאולה ידחו"".      הידבר אליכם האל ממעל    או אחד מכם לשמים יעל    ומצוות כאלה לארץ יולך?    ""אלהינו בשחק ישב איננו    כי אם בהיכל, בנו לו ידינו,    לו מושב אוה אלהינו מלך.,      ""אותו נעבד ובשמו נשבע    לו יודה כל פה כל ברך כרע    אף לו נתפלל ‘עננו הבעל!’    הוא על פי כהניו מענה יודיע    ככה גם על פיהם חקיו ישמיע    לסור מהמה איש לא ימעל מעל.""      ""ככלות הקיץ בשלישי לחדש    יום עצרת וצום ומקרא קדש    בו אל ההיכל כל העם ינהרו;    הכהן הראש אז לבמה יעל    ישמיע החקים בדבר הבעל    אשר לעשותם על עמו נגזרו.""      ""כה הגיע אתמול יום חג העצרת    הכהן ההוא ובידו מקטרת    על המזבח עלה בחרי קצף:    יום רעה ומהומה יום שד וקרץ    כליון ומות מהר יחרץ    כל שטף אפו אל עליכם יצף.""      ""עד מתי מקשי לב באל תמעלו    ומתת לרצונו לתת תחדלו?    אל חכו לא ערב מגד כל פרי;    בבקר ובצאן נפשו בוחלת    דמם לא כבה אשו האכלת    אך דמכם ידרש עם זדון ומרי.""      ""אם ככה אפוא זאת לעשות מהרו    מצאצאיכם את הטוב בחרו    אתם בגורל תקריבו לבעל    ואשר ילכד למנחה הגישו    ומתנות כבוד עוד עליו תקדישו    או אז לרצון האל קרבנכם יעל.""      ""הן לו תבל כלה כל חי כל נפש,    מגדול בענקים עד זוחלי רפש,    מיקר ירח עד נגה השמש;    אם ככה אפוא איך ירעב אלוה,    איכה לבשר אדם יכמה כמוה,    ומבלתי דם צמאונו לא ימש?"" –      ""מי הוא זה אפוא בוגד ומרשיע,    יפתח בחרבות פיו קשות לשמיע    אף כי נעים קולו ולשונו נפת;    הבו עבדי אל! תפשו דובר אלה,    ובנחשתים יאסר בכלא,    עד כי ישרף על במת התפת.""      ""כל הונו ורכושו יחרם לבעל,    מלבושי הדר עד שרוך נעל,    מתבואות קמה עד כרם וזית;    ומחמדי עין זהב וכסף,    אל אוצר קדש במשקל יאסף,    וביתו יתץ לשמיר ושית.""      ""אך כל נפשות אדם, בו תמצאנה,    אל היכל הקדש הובילו הנה,    להיות קרבן אשה על המזבח;    בעבור לא יכעס אל בחמת קרי,    בעון פושע בוטה ריק ומרי,    ובאבדן זדים לנו יסלח.""      ""כה נשא קולו, מלא אף וזעם,    הכהן הגדול כשאון הרעם,    כל העם חרדו יחד אחזו שער;    ומשרתי הבית כזאבי ערב,    ובידם קרדמות חנית וחרב,    אל משכן אבי ירוצו כסער.""      ""אזני שמעה כל להמון מבעד,    קרבי נמלא פחד ועצמי רעד,    ואשא רגלי לברח מדחי;    דומם הרה נסתי אין מי ראני,    ובבואי הנה שיחי שפכתי אני,    בהמון אנחות ובדמעה על לחי.""      ככה קרותיה ספרה בת שוע,    ומדי ספרה עוד לבה ינוע,    אך הוא אמץ את רוחה ויאמר:    ""עתה תראי איך יבא לך ישע,    איך פתע ישבר כל מטה רשע,    ובני עולה יהיו מרמס כחמר.""      ""עד בא הליל שבת פה הואילי,    או אז אל העמק אותי תובילי,    תראי לי הדרך בין סלעי בתר,    ומקום בית הבעל שמה לי תורי,    אולם את סודי בלבבך תצורי,    עד כי יאיר יום תחבאי בסתר.""      ""ויהי בבקר בחרדה ופחד,    למקום שבתי יבא כל העם יחד,    ובגאוה ועז אתיצב בתוך,    לאמרי יאזינו ומצאו נוח,    ובאנשי חמס לא יקום עוד רוח,    אז אשביעך ששון גיל אריוך.""      ""עתה עצבונך ויגונך הסירי,    מחר כעת חיה עזי תכירי,    ואשר דברתי, אל נכון יאמן.""    וכטל על עשב, כרביבים על אחו,    על לב העלמה מדברותיו נחו,    ובתוך עצמותיה באו כשמן.      ותאל בת שוע עמו לשבת,    ונעימות מפיו לשמוע יואבת,    אף הוא לרצונה דבר אתה ירב;    השמש עד כה למלונו הגיע,    בין ענני ארגמן משכבו יציע,    ויעצם עיני זהרו ויהי ערב.      כנקדות כסף רבו רבתים,    נפזרו ככבים בשמי השמים,    ובתוכם יקר הולך הירח;    תרדמה על כל חי כל יש נופלת,    תישן שושנה, תנום חבצלת,    ובקנו העוף בחלמו צוח.      אולם חרנפר עם העלמה קמו,    ופעמיהם יחדו לרדת שמו,    מראש ההר אל העמק מתחת;    אחוזי ידים דרכם יסלו,    צעדיהם יתמוכו לבלי יפלו,    בין רכסי סלע ומעמקי שחת.      מעודו לא דרך ארח כמהו    מימינו מות ומשמאלו תהו,    ומרב מכשולים יצר הצעד;    גם טיט ורפש עד ברכיו יחץ,    ובנהלולים פתן ובני שחץ,    ומגאון המיתם יאחזנו רעד.      לו עין העלמה לא בעז חזקתו,    עצמיו כלם נמוטו וחתו,    ומורשי לבו גם הם נתקו;    יחג ינוע כשכור מיין,    בלתי אליה כל עת ישא עין,    עד כי מן העמק עוד לא רחקו.      ומפאת קדים עלה ענן צחר,    מחרכיו יציצו עפעפי שחר,    בעמוד רגליהם על פתח השער.    ""הנה בית הבעל שם לימינך,    ואני אשובה אפרד ממך,    עד יעבר זעם אחבא ביער. – ""     השיר השלישי       פלאי אמת יום ויום כי יראו,    רבבות אנשים להם לא ישתאו,    אולם ישמו על כחש ושקר;    שמש כי יזרח או יהל ירח,    ציץ כי יתאדם והדס יתן ריח,    לפלאים כאלה לא יחקרו חקר.      אך אם משאות שוא כזב למו יחז,    ולאות יגביה עוף כנשר פחז,    או כי יוציא מצור חלב או יין;    אז אל נפלאתיו יתמהו תמה,    יאמרו לו קדוש, בו רוח אלה,    כל אדם נגדו אך אפס ואין.      אולם יש כי גם בר לב ותמים דרך,    אם יורה לעם דבר רב הערך,    ישא נפשו לשוא וריק כאלה;    כי ממערמי האמת מבלי בגד,    יסב ההמון את עיניו מנגד,    לא ישמע לקח בלתי אות או פלא.      כן הוציא חרנפר בקסמיו רעש,    כתשאות מעמקי כליות הר געש,    וכחצצי ברק כי ישתערו יחד,    כל העמק מקצה עד קצהו,    יתפורר יתמוטט ירגז תחתיהו,    על ישביו נפלה אימתה ופחד.      כל עם הככר מזקן עד נער,    רצו חרדים אל פתח השער,    בפתח הבקר דלתי רקיע;    ובהקריבם לבא אל בית הבעל,    ראו חרנפר עמד לו ממעל,    וברק כתר אש על ראשו יופיע.      גם מסביבותיו לפידים יהלוכו,    ענן וערפל אחריהם ימשוכו,    מתוכם יצאו קלות ורעם;    הקהל יחדיו מפחד עמדו,    עצמותם עששו גם התפרדו,    לבם יך כפטיש וכהולם פעם.      “סורו אלי!” קרא חרנפר. ""סורו!    לבכם אל ירך, מני אל תגורו,    כי לפדותכם באתי משוא וכסל,    לראותכם מישרים, משפט וצדק,    כי כהניכם בגדים טובם כחדק,    “כי הבל נסכם אך תהו הפסל.”      ""הביטו וראו כי יכלה כעשן,    כי ישאיר אחריו אך אפר ודשן,    גם משכנו יהיה לריק ואין;    אם כעת קצרה ידו לו הושע,    איך יוכל לכם היטב או הרע.    על טוב או על רע איכה ישים עין?""      ""כי לא אלהים הוא מזה תבינו,    אל אמרותי אם כן אנא האזינו,    כי פי אליכם יביע אך ישר;    הסירו מכם כל כזב כל אולת,    גרשו כל תועה עליכם מושלת    ומצאו חיים אף שלום ואשר"".      ""איך עשה שמים, שמש ירח,    ארץ ומלאה, כל חי כל צומח,    הים ואשר בו תנינים ורמש;    איך הוא ירעב יצמא, ייעף יגע,    ישמח לראות תם לטבח כורע,    ישאף אל דם נקי כי ילך תמס?""      ""כי לא כן אחי השכילו לדעת,    לדברי נא הטו אזן שומעת,    ודעו כי אך טוב אל לילידי אשת;    כי אך חן וחסד אליהם יפק,    כי כל מחסורם הכין במלא ספק,    כי יחיו לבטח נפשו דורשת?""      כפולה ובוקע בארץ,    אמרותיו בעם ככה פרצו פרץ,    “כדברך נעשה” פה אחד קראו;    ""אך אל תלך מזה שב נא אתנו,    כל טוב כל ישר אתה תורה לנו    כי חן ודעת על פיך נמצאו"".      ""גם לדבר הזה לכם אאותה,    וברית בינותינו כיום נכרותה,    כי אל כל מצותי כלכם תשמעו;    לימין או לשמאל מהן לא תסורו,    ומאת חקי נצח לא תעבורו,    לא תוסיפו דבר אף לא תגרעו,""      ""מהרו עתה לבא אל בית הכלא,    הוציאו משם האנשים האלה,    אשר כהניכם לטבח הכינו;    אתם תחתיהם תאסרו בכבל,    עד כי על פשעם על שוא והבל,    הזקנים במשפט אתם ידינו"".      ולאחד העמדים קרא ויאמר:    ""מהר רוץ הרה אל תחת התמר,    שם תמצא בת שוע לארץ קודרת;    בשרה כי אל שמחה נהפך אבל,    ודרור אל האסורים קרא מכבל,    כי ישב אביה בין יועצי קרת"".      כנשר יטוש אלי הררי טרף,    כן לעשות מצותו האיש אל ירף,    לרוץ ההרה נשא את רגליהו;    אולם כמעט הרחיק כמטחוי קשת,    וישב פניו וימהר לגשת,    אל חרנפר בא ויאמר אליהו:    ""קול רגש העם ותרועות הריעו,    אל אזני בת שוע כיום הגיעו,    ומאת מחבואה מהרה ללכת;    ומדי עברה לפני בית הכלא,    ותשתומם לראות הפלא ופלא,    כי רגל חפשים ממנו דורכת,""      ""ובבכי נפלה על צוארי אביה,    לבה יפוג דומיה, נאלם פיה,    וכרגע מנגדו לא תסב עין;    ומגיל גם עיניו יורדות בבכי,    מאין תבאי ולאן תלכי,    התוכלי הגד לי עזרי מאין?""      ""בא ואני אראך את איש הרוח,    לישועתנו ממעל שלוח,    הוא גם אותך הציל מרדת שחת.    ותספר לו כי בעלותה ההרה,    מצאה שם איש ויגונה לו אמרה,    וידבר אתה דברי חן ונחת"".      האיש מדברו לא כלה עדנה,    ופעמי בת שוע הגיעו הנה,    על כתף אביה היא מתרפקת:    ""הנה מושיענו זה הוא הגבר,    מביא עזרה לדך לזדים שבר,    ומשפט וצדק ידו חוקקת.,      “מה!” קרא האב "" נפלאים מעשיך!    איך אוכל השיב או הודות אליך,    על כי הצלתני מעבור בשלח?    כל עוד עיני תראינה אור השמש,    מלבי ומפי חסדך לא ימש,    ואמתך אזכור עד זקנה וכלח.""      הוא אל חרנפר עוד תודות הביע,    ומלאך אל אזנם קולו השמיע,    ""אל מושב הזקנים לכת הואילו;    כסאות למשפט שם כלם ישבו,    לדין הכהנים בלשונם כזבו,    ובמהמורות הבל רבים הכשילו"".      מנגב לככר בין חמותים,    פרדס נטוע נחמד לעינים,    בו תמר וברוש רמון עם תפוח;    ובתוך ילפתו ארחות פלג,    צצי שני ישקה ופרחי שלג,    ובשמים יזלו תימן כי תפוח.      שם ישבו יחד תחת אהלי שפר,    זקני העדה ובראשם חרנפר,    כלם עוטי בוץ מצניף עד נעל;    אף רבים מהעם ביתם עזבו,    ובגן הכן מסביב נצבו,    לשמוע את משפט כהני הבעל.      "" קרבו כהני השקר הנה גשו,    “ותנו תודה כי מבעל תבשו”,    ככה ממקום שבתו קרא חרנפר;    ""כי מוסריכם אך כזב והבל,    ומעשיכם כלם שטים ותבל,    ואלהיכם תהו נמשל כאפר"".      מקולו קול עז הזדים נבהלו,    ידמו כאבן דבר בל יוכלו,    ובעמדם יעמודו שחי עינים;    אולם הכהן הראש עז המצח,    לבו כחלמיש ועצמיו רצח,    נגש אליו ויבטא בשפתים:      "" יבא יום תרא אתה איש המרד,    איכה חמת שדי עליך תרד,    כי שלחת יד אל ביתו לגעת;    רק בעבור נסות עמו אם בו אמן,    השיב צור חרבו מעשותך כדמן,    אך כי לא תנקה נפשי יודעת"".      "" אף אתם נכבדי העם הגידו,    איכה באלהיכם למרוד תזידו,    על פי עול אחד אתכם כי יסת?    הן משנות דר ודר אתו תעבדו,    איך כלכם יחד פתאם בו תבגדו,    ובנאמני ביתו נפשכם מואסת?""      ""השיבו מדרכיכם הנחמו,    אמרו בלבבכם לבלי תאשמו,    ובתחנה לפני אל שפכו שיח;    ותנו תודה על כל עון ומרי,    כי מזדון לב הלכתם עמו קרי,    או אז מפשעיכם לכם יניח"".      "" אך האיש הזה הכרת יכרת,    יען נסך בכם רוח סוררת,    כי מריו מחול יכבד לו ישקל;    על כן מהרו שלחו בו ידים,    אסרוהו בכבל ובנחשתים,    ולעיני השמש סקל יסקל"".      כאשר לפני הרעש תמוט ארץ,    טרם לצאת מקרבה יפרץ פרץ,    כן העם בגן ינועו יחגו;    כי דברי הכהן כמעט האזינו,    שבו לכסלה, לה הסכן הסכינו,    ומדרכי שכל אחור יסגו.      וכבר מתוכם רבים יתלחשו,    לישועתה לכהן יתנגשו. –    אך קרקע הגן פתאם יבקע,    ושני צפעונים מתחת יצאו,    עד צוארי הכהן חיש יתנשאו,    וכרגע לארץ נופל גוע.      כל העם הראים חרדו רגזו,    גם הכהנים יחד נבהלו נחפזו,    ויענו כלם ויאמרו ""חטאנו!    אמנם כי למדנו שקר והבל,    אולם אל נא תמד לנו בחבל,    רחם עלינו אל תשחת כלנו"".      חרנפר פתח את פיהו ויען:    ""מאתי לא תצא לכם רע, יען    היה עם לבכם לבלי כסות פשע;    אך אתם הזקנים אתם דברו,    מה לעשות באנשים צדק הפרו,    ויתעו העם מני ארחות ישע?""      מתוך הקהל קם אבי בת שוע    ""אמנם כי כל לבב נוע ינוע,    בזכור חמתם כדמות חמת פתן;    ובכל זאת כגמולם להם לא נשב,    וכרעותיהם לא אתם יחשב,    נפשם בשאלתם להם תנתן"".      כל זקני העדה יחד נדברו    אחרי כן פה אחד אמר גזרו,    יד בכהנים האל לבלי שלח.    כי אם יחיו על פשעם ינחמו,    כל הימים יבשו יכלמו,    ככה לבם הרע ידכה ישח.      אחר הדברים האלה עמדו,    איש מעל אחיו אל ביתו נפרדו,    כי רד היום וכדי עמל וטרח;    אך למקום הזה עוד יקבצו,    על חק ומשפט יחד יועצו,    כאשר השמש ישוב לרוץ ארח.       השיר הרביעי       השחר הוריד את מסך השער,    בו יצא שמש משנתו כי יער,    ופלגי אורה מקדים ישטופו;    הארץ ככלה תעד כליה,    מרחבי כרים עד תועפות הריה,    ומחשכי ליל כליל יחלפו.      ומקצוי הככר מכל עבר,    זקני העדה ילכו חבר חבר,    נגד הפרדס צעדיהם יישירו;    שמה גם חרנפר השכים ללכת,    לימין אביה בת שוע דורכת,    כי אתה כלם כגבר יוקירו;      כאשר במקומם הזקנים ישבו,    ומרחוק שוערים הכן נצבו,    לבלי תת איש לבא דבר לשמוע;    פתח האחד את פיהו ויאמר:    ""הן הבעל היה לטיט וחמר,    גם כהניו גרשו כי סרו לרוע.""      ""אתה איש חיל אתה מושיענו,    את מי נעבוד עתה אתה הורנו,    את תורת אלוה לנו תודיע;    במה ממנו נפיק חן וחסד,    ומה לו תועבה זמה וחסד,    אל מי יטה טובו ומי ירשיע.""      ""אי זה הבית נבנה לו לשבת,    אם במה תעשה בו או מצבת,    ומה הכלים לעבד בם בקדש;    ובחר לנו כהנים שמרי משמרת,    מקריבים במזבח ומקטרת,    עושים עולות תמיד מועד וחדש"".      “שמעו הזקנים לאמרי האזינו”    קרא חרנפר ""אף לבכם הכינו,    ""כי נסתרות אגיד אשר חזיתי;    אם גם דברי כזר לכם יחשב,    הסכיתו היטב הקשיבו רב קשב,    אל תהינו לענות עד אם כליתי.""      ""התבוננו אפוא כי הבל כל פסל,    כי אתם הולידו מרמה וכסל,    אולם את אל אמת לא תרא עין;    נעלה על בינת איש נעלם משכל,    גם כל עת כל מקום אתו לא יכל,    כל תבל ומלאה נגדו כאין.""      ""אם ככה מה יסכן לו בית תפארת,    במה ומזבח וכלי מקטרת,    אף למה לו כהנים קרבן יקריבו?    הן המה את העם יטו מדרך,    ובחזקת היד ירדו בו ובפרך,    את כל מעגל טוב במכשול יכאיבו.""      ""כי את כל אשר לא יראו עינים,    או את אשר לא ימישו ידים,    לא יחשבנו העם, אתו לא יבן;    לשוא לו נוכיח כי יש אלה,    משל בגבורתו מכל גבה,    העם יבחר לו תחתיו עץ ואבן.,      ""אם כיום משרש נכרת הבעל,    טוב כי אל אחר למקומו לא יעל,    ובשם אל למאומה עוד לא יזכר;    גם זכר היכל כהן ומזבח,    לנצח מתוכנו ישכח,    ופי טפלי שקר ככה יסכר.,      "" אולם כל משכיל ומבין יודע,    עמם יחד כל מי לו לב שומע,    לחקור דרכי אל בסתר יוכלו;    ידרשו כל יש בארץ ובמים,    גם כל סתרי רום וצבא השמים,    ומפעלי שדי כה להם יגלו.""      ""אך לא לחסר לב לא לכסיל ובער,    לא לעם נמשל כפרא ביער,    לא להם שמוע נסתרות אלה;    כי ממקור הצדק ממעיני ישע,    המה ישאבו למו תהפכות רשע,    יען הבין מישרים רוחם תלא.""      ""אל מרבית העם אמנם תאמרו ככה,    כי רגלם עד הנה עם שוא הלכה,    עתה ינתנו להם חקי ישר;    כי ישמרו אתם ישבעו טוב ונחת,    ברכות שמים וממגד תחת,    וימיהם ימלאו שלום ואשר.""      מדי דברו כה כל שמעיו ישמו,    גם אחרי כלתו עוד הם ידמו,    להשיבו דבר נלאו פה לפתח;    אך אבי בת שוע ענה: ""הוחילה,    עד נחקור מליך אתם נשכילה,    אז למצוא מענה נחנו נעצר כח"".      אולם העלמה קמה על רגליה,    ובנועם קולה תאמר אמריה:    ""שאני הרכה בכם אל תראוני;    לא המיה אני אף לא סוררת,    אך רוח בלבבי כאש בוערת,    לכן אם לא אשקוט אל תאשימוני"".      "" הן רבים עתה יסבו הדלת,    לדעת מה נעשה נפשם שואלת,    אל צאתכם מזה עיניהם ישיתו;    אם דבר כיום מכם לא יאזינו,    אז גם אחרי כן בכם לא יאמינו,    כי זדים מרשיעים אתם יסיתו"".      ""לאמר: הן תראו כי הזקנים דמו,    ומדרכיהם בשו גם נכלמו,    כי הטו אזן לעצת האורח;    אין טוב אשר נכחיד את הבליעל,    כי בנכליו המית כהן הבעל,    וישרף באש היכל ומזבח"".      ""יען אל כל מקרה אף אל כל פגע,    העם את מחשבותיו יהפך כרגע,    אם אמיצי לב אל חפצם יטוהו;    על כן לאזור חיל עתה הואילו,    ופניכם מול העם מגיל יצהילו,    וברצון ילך לאשר תובילוהו;""      ""הן שפתי חרנפר ברור מללו,    מדוע מדבריו כה תבהלו,    הכי יש בלשונו עול או סלף.    מי יעשה את אשר השכיל עשהו,    או מי הוא מישרים דבר כמהו,    הנמצא כזה איש בין רבבות אלף?""      “הרפי!” הזקנים אליה קראו,    ""מליך כאש אל קרבנו באו    ומאת מדברך ארו עינינו;""    ולחרנפר אמרו: ""כדברך נעש,    על התמהמהנו אל נא תכעס כעש,    ומה עוד לעשות אך אתה תורנו"".      ומתוכם האחד אז הביע:    ""למה עתה לא נתן למושיע,    אל ידו השרביט על ראשו נזר;    כי אך הוא ישר במשפט וצדק,    יכרית מתוכנו כל קוץ וחדק,    ויהי תמיד לנו משען ועזר.""      ""כן דברת; ככה נאמר כלנו,    את כל הגדלה קחת מאתנו,    הואל איש החיל. כי לך יאתה;    כי תחת ממשלתך בטח נהי;    ינוס כל פחד כל יגון ונהי,    כי שלחת אלינו לישועתה.""      ""לא כן הגברים אל ככה תרעו,    אם כעבדים מפני תכנעו,    אז אלבש גאון וגבה תלבשת;    לבי לב בשר יהפך לאבן,    אחשוב אותי לבר אתכם לתבן,    לתם אקרא כסל לצדקה בשת.""      ""אך במה תודותינו לך נקריבה,    על כל טובותיך מה לך נשיבה?""    נשאה בת שוע את קולה ותאמר:    נחנו נעשה לך, מה תאמר נפשך,    כל מחמדי עין נתן אליך,    אם קחתם מאתנו תתן אמר"".      ""מכל חמדה ומסגלות רבתי,    בלתי אל אחת את עיני נשאתי,""    השיב חרנפר בדממה ונחת:    ""לו עשיתי לכם עוד טובות אלף,    די שלם אלי בה שכר וחלף,    אותה לו יתנו לי אחפץ לקחת.""      "" מי או מה היא זאת? הגידה נא לנו    האם ידעת כי ישנה אתנו?""    ממושבו קרא אבי בת שוע:    ""הלא זה רבות דברנו אליך,    כי את כל תחפץ לא נחשך ממך,    האתה לא תאמין בנו, מדוע?      ""לא באשר יראתי כי לי תשקרו,    או כי מוצא פיכם לי לא תשמרו,    מחות חפצי עד הנה כחדתי;    כי אם פן זאת אשר אכסף אליה,    תתן לי ערף או תרעם פניה,    אם את כל בלבבי כיום הגדתי.""      “למה תאמר ככה?” ענתה בת שוע:    הנה מכל עבר חן לך זרוע,    כל לבב כל נפש תצוד גם יחד;    איכה אם כן האחת מאתנו,    תוכל לשנא אשר נאהב כלנו?    חיה אני! כי לשוא תפחד פחד""      "" כדברים האלה אם פיך ישמיע,    בקשתי עתה אוכל הודיע,    כי בהם הסרת מני כל עצבת;    שמעי אפוא כי נפשי לך כלתה,    יען אהבתי לך למאד נפלאתה,    כל חדרי קרבי תאכל כשלהבת.""      וכדברו ככה השפילה עיניה,    מאדם ופנינים אדמו פניה,    וכרגע פתאום הלבינו כצמר;    כלם מסביב לראותה נבהלו,    אך מדבר דבר כלם יחדלו,    כי לא ידעו מה לה אם גיל או ממר.      אולם אביה קרא: ""מה תחילי,    למה לארץ עיניך תשפילי?    קומי העירי את ידך לו תני!    הן אתו יזרח שמשך כאור בקר,    כי מכל חמדת תבל אותך יוקר.""    ותאמר: “כדברך לעשות הנני”.      עצמות חרנפר מטוב לב שמחו,    כי כטל על ציץ כרביבים על אחו,    כן אמרותיה אל כליותיו באו;    עד כה וכה קרב עת צהרים,    וצמדים יחד אחוזי ידים,    ללכת הביתה מזה יצאו.      העם וזקניו אחריהם ימשוכו,    אל בית אביה ברגש יהלוכו,    לשבוע שם ענג נפשם יחלה;    כי בנעימים נפל אל בתו חבל,    על כן יעש משתה עם תף ונבל,    שם ישמחו יחדיו אף יעלצו סלה.       השיר החמישי       מני שים אדם בנים עלי ארץ,    קנאת איש מרעהו תפרץ פרץ,    לא תדע שבעה מכל מחמד עין;    הן גם לשנים מרחבי ארץ צרו,    ובאיבה איש על אחיו התגברו,    עד כי מת הבל כי הרגו קין.      ומן אז לא שבתה רוח זועמת,    מחרחר בבני איש ריב ומלחמת,    על כל קצוי ארץ תסב הרוח;    על כן אין גוי אין עם שלו לנצח,    לא ראה חרב לא עבר בו רצח,    שאנן מפחד לבטח ינוח.      גם עמים אשר השכילו חכמו,    ומשפטים צדיקים להם שמו,    אף אורי אש דת עליהם יהלו;    חרבותם לאתים עוד לא כתתו,    וכלי אבדן והרג לא שחתו,    ומעשות מלחמה עוד לא חדלו.      אך עוד חשבונות עשו וכלי זעם,    כדמות חמת ברק ושאון הרעם,    משליכים למרחק ככרי עפרת;    על כנפיהם יביאו שאת ושבר,    יפילו חלל כנגף ודבר,    ולמדבר יהפכו מבצר וקרת.      גם חכמת חרנפר לא עצרה כח,    לתת אל עדתו שלום ונוח,    ולהציל אותה משערורת חרב;    יען נשאר בה שרש פרה מרי,    ובסתר העלה נץ ויעש פרי,    ויפרץ עד למאד הלוך והרב.      כי כאשר שמחה ומשתה חלפו,    גם הקרואים אל בתיהם נאספו,    אז קול המון נשמע כחצות הליל;    כשאון גלי הים כי יתגברו,    ומרוח סוער יהמו יחמרו,    כן בחוצות ישתקשקו צבאות חיל;      אשת חרנפר על ערשה כשמוע,    עצמותיה נבהלו חשבה לגוע,    מה השאון הזה? קראה מפחד;    אך אישה הקשיב וידע הפשר,    כי כהני האליל קשרו עליו קשר,    ויתחברו להם זדים גם יחד.      ""הרגעי יונתי דמי בת שוע!    מה תפחדי ומה תחרדי, מדוע?    הן תדעי מה עשות אוכל אנכי;    עתה אצא ובכח אעמוד, נגד    הפשעים האלה ובגדי בגד,    אך את תשבי פה מזה אל תהלוכי.      וממטתו קם ויצא חוצה,    ולעמת המתקוממים חיש ירוצה,    וירא אתם נצבים בחברת;    בהם רומי קשת ואחוזי חרב,    כלם יצמאו לדם כזאבי ערב,    ופניהם לוהטים כתנור בוערת.      כראותם אתו נפרדו חבר חבר,    ויקיפוהו סביב מכל עבר,    ויורו בו חצים גם אבני קלע;    אולם חרנפר איש אמיץ הרוח,    ולבבו כצור נכון ובטוח,    עלה ויתיצב על חלמיש סלע.      הסלע התנשא אל רום שמים,    ויהי מגדל בבריח ודלתים,    עליו תלוי מגן חרב וקשת;    חרנפר הביט וישקף ממעל,    ובחזקה קרא לבני הבליעל:    “סורו הלאה אל תזידו לגשת.”      ""כי מי לקרוב הנה את רגלו ירם,    יהרג או ישבר בו כל גרם,    ובראשו דמו אם לא ישמעני;    אולם אתם אמרו נא לי אמרו,    למה ככה נגדי חמה תחגרו?    הן לטוב לכם, כל לעשות הנני"".      המורדים יחד מקולו נחפזו,    ממראה עיניהם שער אחזו,    נאלמו מדבר כהלומי יין;    אך אחד הכהנים נשא מצנפת,    נפשו לפיד בוער, נקם שואפת,    מכעס יחרק שן אף יקרץ עין.      ""לשמוע אליו אל תמעלו מעל,    כי מליו רוש ומדברותיו רעל,    אם גם כנפת אל חככם יטפו;    מקולו אל תחתו אל תיראו,    אף אל מעשי נפלאתיו אל תשתאו,    כי לתהו יהיו כצל יחלופו.""      ""יען בעבור לא ימשל בנו נחש,    אנכי ביכלתי אלחש לחש,    עלי עשבותי הרים ומיני בשם;    אתם אספתי תוך מעמקי סתר,    משרשי פרח בין הרי בתר,    ומהמה ינוס כל מקסם קסם.""      ""הן מדרך רחוק זה שלשם שבתי,    אך לו עד כה את ביתי לא עזבתי,    עוד על תלו היה היכל הבעל,    כהננו הראש לא ירד לדחי;    עתה גבורים הבה נכה לחי,    הכוזב הזה העומד ממעל.""    וימחא כפו וירקע ברגל    אף אל אגן הסהר הטה דגל,    על סמים ועשב לחש הביע;    ופתאם המגדל היה לאין,    כצל הלך לו לא תראנו עין,    אך חרנפר עד לארץ הגיע.      המון איביו יצריחו אף יריעו,    ובמגניהם קול שאון ישמיעו,    כי מלבם נס כל פחד כל מרך;    את איש מלחמתם כצנה יסבו,    חצים ואבנים ישליכו ירבו,    העמק ירגז לרחב לארך,      ישבי הככר משנתם העירו,    למקום ההמון צעדיהם יישירו,    גם מגן ונשק אתם לקחו,    כראתם את חרנפר בצרתה,    אזרו חיל להיות לו לישועתה,    על איביו נפלו וברגש צוחו.      מזה ומזה בחרי אף נלחמו,    אלה מול אלה ככפירים נהמו,    איש איש את שנאו טורף כשחל;    ממחנה אל מחנה יעבר הקרץ,    מקול נאקת חלל תחרד הארץ,    ופלגי דם יזלו יהיו לנחל,      גם הכהן עם חרנפר נפגשו,    הלחם יחדו זה אל זה נגשו,    חרב פיפיות בימינם יתמוכו;    וישלף הכהן חרבו מתער,    ויתמרמר על חרנפר כסער,    מאפו עשן מפיו אש יהלוכו,      נגדו חרנפר מעמדו מגיח,    ובשלוף חרב על איבו יצריח    ברזל אל ברזל יכו בעזוז כח;    ומרב מכה החרבות נפצו,    ובזרועתם איש אחיו ילחצו,    זה יתנשא זה ידכה ישח.      ושניהם ככה יחדו יתלכדו,    עד כי קרסלי הכהן מעדו,    ומלא קומתו ארצה ישתרע;    וכבר חרנפר ישתער עליהו,    ובעז תחת רגליו יחפץ דכאהו,    אך קול אשתו אל אזניו ישמע.      ולמען עזרתה אליה ירץ,    יעזב הכהן משכב לארץ,    ויקפץ על חלל על כבד פגר;    בין מחנות הלוחמים יעבר כרוח,    לא יתיצב לא ישקוט לא ינוח,    עד הגיעו לבית בו תסגר.      על הדלת בת שוע מתדפקת,    ובבכי ונהי מרה צועקת,    כי האיבים מחוץ בעדה סגרו;    יען אנשי דמים למודי רצח,    גם על אשה לא יחסו לנצח,    ובאפם גם דם הילד ישכרו.      ובקרבו הביט אל הגג ממעל,    וירא כי שלהבת ממנו תעל,    וכרגע היתה לאש מתלקחת;    ויגש אל הדלת וישברה,    ובת שוע שלחה אליו ידיה.    ותבקע לו הארץ מתחת,      עמודי עשן מסביב עטרוהו,    ובסופה אך כמץ ישאוהו,    לא ידע אם אל על או אם אל מטה;    ימים ציות הרים בקעה ויער.    יעופו אל פניו רצוא כסער,    אם אל ארץ יביט יראה כי מטה.      כל גיד כל עצם בו יחרד ינוע,    חדלו עיניו לראות אזניו לשמוע,    וכמו חבלי שנה עליו יפלו. –    ויהי כאשר הרוח שב אליהו,    וירא את הזקן עמד נגדהו,    ויצורי חרנפר כלם יחלו.      ""מה קרא הזקן אחרת ככה,    הן אל שלחני קראתי אתכה,    וכבר הוכן עליו לחם ויין;    וכבר את כפי רחצתי במים,    כי ארעב כי בא מועד הצהרים,    ולבד אל בואך נשאתי עין"".      חרנפר משתאה נצב כתמר,    נלאה מדבר כל מלה כל אמר,    אחרי כן קרא בכרוע על ברך:    ""עתה איש יקר! הראיתי לדעת,    כי כל סוד כל סתר נפשך יודעת,    למד גם אותי אתה רב הערך.""      ""הנה במחזה אשר הראיתני,    סתרי תעלמות לרב הודעתני,    גם פלא גם בינה בו התאחדו.""    הזקן בנעימות ידו לו יושט,    “בא ואאלפך כל סתום כל קשט”.    ושניהם יחדו החדרה צעדו. –        "
2007,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	    (לרנן ברנן ידוע)   יושב קדם סלה    בזרת שמים תכנת,    שוב נא האהלה,    אהל באדם שכנת.    לאמנו ציון שובה    ממך זה כמה גרשה,    לחיה מדמעה רטבה    נפשה כים נרעשה.    עדיך בתפלה באנו    הנה היום בא!       מקהלה   שמחנו כימות עניתנו    שנות ראינו רע.    שמים וארץ עדים    כי בך לא בגדה.    אם כי בין זדים    שנים רבות נדדה.    זכור אהבת כלולותיה    במדבר אחריך הלכה,    ופקוד חסד נעוריה    אחריך בים דרכה.        עם אמנו בכינו    עת נדדה ונעה.    שמחנו כימות עניתנו    שנות ראינו רעה.        אי זה ספר כריתות    נתת לאמנו בנקמה?    המכרת אותה לצמיתות    להיות שפחה ואמה?    אוהבים עליה עגבו    ובבריתך לא שקרה.    ריקם באו ושבו    לפניהם דלתה סגרה…    לאמונתה עדים אנו    מדרכך לא נתעה.        שמחנו כימות עניתנו    שנות ראינו רעה.          "
4363,אלתר לוין,50,1,3,4,1,0,1,אלתר לוין,"   	 	 	     מי הם הרצים לפני הרכב,    רכבי הגואל, הקוראים אברך?    ברוכים הרצים, סוללי המסלה,    ההולכים ראשונה, הקוראים אברך!        רכבי האש, רכבי משיח,    סוסי דינור, אופני להבות!    פנו הדרך לבאי מרחקים,    פנו לעולים ארצה האבות!        עלו! וברכב רק עולים אפרתים,    ברכבי החזון, הבאים ראשונה;    ברגל אחריהם, עולי רגלים!    עלו ועליתם ואף באחרונה!        מחוז חפצנו: הגבהה בארצות –    אל בנחשלים הקוראים אברך!    ברוכים הרצים, סוללי המסלה,    החלוץ הקורא לעולים: אברך!          "
5185,פרידריך ניטשה,181,1,3,3,1,0,0,פרידריך ניטשה,   	 	 	     יו[ני] סן מרקו שוב אחזיה  שוקט הככר לפני צהרי יום  בקרירה נעימה שירי אשלחה  כלהקת יונים אל תכלת רום  ואחזירם בנעימה  עוד חרוז לתלות בנצה  אשרי! אשרי!        
6330,שמעון גינצבורג,344,1,3,4,1,0,0,שמעון גינצבורג,"   	 	 	       מה קר בחוץ! מה מבהיק בית־הפרחים! –    הבקר חג לחרף, חג:    צבורי שלג־זהר – בראש כל דרכים.    קר ברזל כחל ממית כל רכרוכית,    ובין איש לחברו – כפור, כשריון דק:    אין רחמים לאין־און בקרה זה המתוקה! –    אך פה בבית־הזכוכית, כלו שקוף־הזכוכית    למן היסוד ועד הגג,    החם כה רב, השלוה כה עמקה!    וכל הנטעים חולמים בדומיה    חלומות פריחה, תמור אלי־רום.    עדיהם קרת חרף ממית לא מגיעה:    עליהם זכוכית תגן, כפת־אור בת־ממש.    ואשקע עמם בחלום:    והנה עולם־יה – על רבבות נדחיו –    אך היכל־גביש הוא, וברומו שמש    לתוכו ממטיר, בקר־היום,    שלל־אורות – מחיה לכל היצורים פרחיו…    ואפרש זרועי: אל, מה ייף עולמך! –    צפרת־כרם כחלה תפרכס אז    תוך האויר ביעף; ונפשי שמחה    לשמוע רחש נפש קטנה חיה,    שכנפי־תכלת נחפות לה בפז, –    ואהגה מלא־רך: זו אחות קטנה עפה,    שקרן־אור אוהבת אחת דיה    לשלמות־אשרה, אשר פלאי־רז…    אל, שמור צפרת יפה זו ורפה!    ובשלות־פריחה זאת מלבי חרש תפלה    הקרה: אל, אחותי שמור!    הן גזרת־כנור לה, ובעצבה, כמו בגילה,    נימיה רכות, דקות כה מתוחות –    כה חיש מתקלקלות בקר…    כל שיח משלג לה ידיד, כל ענן – חבר,    ונפשה עם העבים נשאת בזעף־רוחות    ומפרפרה בין רשתות צל ואור…    אל, שמור נשמתה מהשבר!    האל, אשר לורדי־גן עד בלותם    תצוה את החיים: עד הסוף!    הזועף על כל קוטף לפני זמנם אותם, –    שמור, אתה לב כל עדין, מועם־פז ומפחם    בין חומות עולם־שבי – אך ידע עוד אהב    והתפרנס על חלומות, מן־שמים פלאי…    בידך, אלי, אפקיד רוחם!    וחסינו בך, כחסות אל פרחי נוף ונוף    בהיכל יפי זה החשאי…   ספטמבר 1913.       "
2235,שמואל הנגיד,32,1,1,1,1,0,0,שמואל הנגיד,"   	 	 	     ויצא דבר מלכות לצאת החילות לקצוי מורור המקום ופלגנה ואסתנה, ונראו שם הגבורות הגדולות והנצוחים החזקים. ובשובם משם נפגש באנשי מלקה פתאום והכה בהם מכה רבה ויפלו מהם חללים מראשיהם, יותר ממאה, והיא היתה מלחמת התשועה. וזמן הנצוח הזה, יום ב ' י“א לסיון שנת תת”י [4810, 4 ביוני 1050], ואמר, בעזרהו האל, כזה:  בן הנשיאים, קום, ומיד נשיאה / קח כוס, בברקת נמסה מלאה,  יראו פלאים מחזותה, ויודו / כי היא לבדה באדמה פליאה,  בתמך צבי -משקה גביעה בידו, / נגה אדמדם על זרועו מקיאה,  הלמה ומחאה ראש נגידים בתולת / כדים, ברגל רש לפנים מחואה.  למה בראש שרים תשלם גמולם, / אם לא תדינמו בגאון וגאה?  לך נא דרש, לבי, ותמצא כלוא בת / ענב, נתתיה בלבי כלואה,  ושאל פרת יגיד לך כי פלגיו / מתקו בעת עברה בתוכו סבואה.  אחי, אהב מימי גפנים ומימי / בורך – ומימי נכריה שנאה,  כי יש לצורך יום להביא במשפט / על כל זדון חטאת ועל כל שגיאה.  קום נא, בני, ושתה ישועות בכוס, כי / חשה שנת נקם בלבו ובאה.  שרים, רדפונו בראש הר כקורא – / הנה מצאנום בעמקים מציאה,  ובני פלשתים, שברו חק, ואלה / בזו, בלי פשע ומאין חטאה –  הנה כצאן אדם נטושים במישור / ארץ, וארץ אל דמיהם צמאה.  מהר, ביום כזה, דרש דם נקיים, / אלה שפכוהו ביום התלאה,  עד ישמעו גויים באפסי ארצות / כי יש פרי למרי, ולשוא תבואה!  קמנו אלי חצים כעוף, וחניתות / כלשון שפיפון, וחרבות כשואה,  ולבת מצהלת אשר מבלי שוט / היא לאשר נרוץ ונרצה נביאה.  נפלה מחתה על פניהם – והיתה / על קדקדם מימי יצירה תלואה,  ונחרם אותם ברגע במכת / אבדן בלי סרה ומאין רפואה.  תשמע, למפל החרבות בראשם, / שאון כמו קריה מלאה תשואה,  ובעור בשרם קול חניתות כקול עב / שחק ימי קיץ בקדים בזואה.  נפשי מלאתם, והיו כנפל / טמון אשר הנעל בבטן מלאה.  כפי הרגום, גואלי דם -עשוקים, / הרג בלי חמלה לאלף ומאה,  הכום כמו פטיש יפוצץ בסלע, / וידברו: הנה גמולת תנואה!  אתמול חברים למלכים בארמון – / היום שכנים בחרבות לקאה.  ויברו יחד צבועי ישימון / מדם בריאים, מבשר שה בריאה  עושה לרע טוב או לטוב רע לתמו / דומה אלי עובד לסמל בביאה.  אחי, בעת תמצא ימינך משנאים / ככה עשה כלה וחלק לפאה,  וטרף זרוע צר, כאריה, וקדקד / אויב, וחנק רע כמחנק לביאה.  לא יש בכל ארץ גנזים מגלים, / גם לא בכל עתים מציאה מצואה,  כי אחרית סער – להשקט, וכח – / לחלש, וסוף חזק – אלי תחלואה.  יש עת אשר תשטם כעשו ותשאט / כצפו, ויש עתים לרוח נכאה.  הטב אלי איש טוב ומטיב, והפץ / באף עדת חוטאה והמחטיאה.  יש חטא אשר יכשר לסלחו, וכל חטא / רב מנשא – אין לו לעולם נשיאה.  אם תהלך דרך למולך ולא תט / מפה אלי פה – תקרך משואה.  אלי, רפאתני, וככה לעולם / נפשי בכל צוקה וצרה רפאה,  אם רב יהי עמם ועמי מעטים – / לפדות מעט עמי שרפים בראה,  כי אין לך מעצור לדכא חזקה / או לעזר רזה והנהלאה.  ושעה נגינותי, כפרים עשויים / על מזבחותיך ימי הנבואה!          "
4419,שלום שבזי,54,1,2,2,1,0,0,שלום שבזי,"   	 	 	    וזה חיבור לוחות סליחות הנאמרות בליל כפורים   בת גלים, שישי ושמחי,    כי את ראשית שמחתי.    רצי לדוד, עזי ונצחי,    כי הוא חלקי ומנתי.    אליו בעת רצון פתחי,    כזכות לזרע סגולתי.    אז יאמר איומה, הנחי    שבטי, חבל נחלתי.    יערף כמטר לקחי,    תזל כטל אמרתי.        אמרתי במעמד סיני    תעורר עמי בגולה.    אשר הם נקאים בני,    ארצה תפלתם כעולה.    עורו, בחורי וזקני,    ואדלה לנפש צוללה.    תעלו להיכלי ארמוני,    שיתו לבכם לחילה.    ואיומה באהבה חולה    תשובה למנוחתי.    יערף כמטר לקחי,    תזל כטל אמרתי.        למנוחתי תשובה    רעיה גולה בתוך עמים.    אז ישמחו בני האהובה    אשר הולכתים בלב ימים,    בזכות אברהם סבא    ותם1 העושה מטעמים.    וזכה בברכה כתובה,    עליון לגוים ולאמים.    וזכות איש מקטיר סמים2    ולבוש מהוד שכינתי.    יערף כמטר לקחי,    תזל כטל אמרתי.        שכינתי, סובבי דגלי    הקרובים בהיכליך .    העירי זקני קהלי    הנשענים עליך ,    החיים וישובו אלי,    ופרשי עליהם כנפיך .    הם ראשית כל מהללי,    ישליו אוהביך .    רחמי על גוזליך ,    בשרי דל בישועתי.    יערף כמטר לקחי,    תזל כטל אמרתי.        בישועתי בשרי דל,    עושה צדק ומישרים.    קורא ביום זה לא יחדל    ריקם בפתיחת שערים.    אציל לעמי הנבדל,    וישמע מבשר בהרים.    אליהו בראש מגדל,    קום עוררה הנפזרים,    ועורר קנאה על זרים!    חסד נעורים זכרתי.    יערף כמטר לקחי,    תזל כטל אמרתי.        זכרתי חסד נעורים    לבת נדיב היפיפיה,    ואדין מלכים אכזרים,    ואשפוט שה רזה ובריה.    ועמי ביום זה נעזרים    ברוב שפע, חיים ומריה.    ואקבצם מן הערים,    מארץ שוחה3 וציה.    אשמח עין בוכיה,    כי באה עת ישועתי.    יערף כמטר לקחי,    תזל כטל אמרתי.        ישועתי קרובה לבוא,    זכרתי ברית ראשונים.    ישוב עמי למושבו,    העניים והאביונים.    ופתאום להיכלו יבוא4    ינון5 בראש הנצבים.    איש אשר רוח אלהים בו    יאמר שובו שובבים.    אז על שער בת רבים    תגיל ותשמח יחידתי.            עפ“י בראשית י”ז א'.  ↩    אהרן הכהן, עפ""י שמות ל‘ ז’.  ↩    פירוש: שחיחה לג'בה (אדמה צחיחה ו“יגעה”).  ↩    מחוק: יבוא להיכלו.  ↩    כינוי למשיח, עפ“י סנהדרין צ”ח ע""ב.  ↩           "
4568,מיכה יוסף לבנזון,57,1,3,3,1,0,0,מיכה יוסף לבנזון,"   	 	 	     קודר מר הייתי אתמול בערב,  את לא שמת לבך אל רוחי כי סרה;  וגאון מליך נגע לב וקרב,  הזו אהבתך, הו יפה וברה!  התשי לילה לי אהבה נשבעת  אז ביפי עינך לי פתחו שמים;  בששון-עדנים אלותי שמעת,  מדברות פי אז שאפת רוח-חיים!  זכרי נשף ערב ביער שמה  עת חכלילת-עין שמש ירדה;  מנגה נגדה אז לחיך אדמה  ובנשיקות פי מעמי נפקדה…  זכרי הלילה הלכנו לשוח –  כחלילים אז המו צפרים שרים;  ולאזני כל פרח לאט הרוח  ובסוד זקני-עם התלחשו היערים!  גם גלי הנהר בלאט נהקו,  איש אל אחיו מבלי אמר דברו;  האח! אז ידיך אותי חבקו:  “עז אהבתנו יהגו ויספרו!”  כן דברת אלי – ובנפש הומיה…  וברבבות עיניו אז השקיף רקיע!  אז הגה פיך הקשיבה אך דומיה –  ובשחק עד-נאמן סהר הופיע!  הה! זכרי, יפתי, את ליל האביב  על סירת דוגה צלחנו המים;  שפתי הנהר נצו נעו סביב  ויעופו אז ארץ אף שמים!  פתאם ממלוא פיהו היליל הסער  ופתע כישן הקיץ הרעם;  וירעם בשחקים ויחולל יער  וחצצים הלכו – ובשצף וזעם!  ומטרות גשם את לחיך נשקו,  דלת ראשך כפז מים שטפו –  בין סער ונפץ המו שרקו  עיניך, יפה, כשחר נשקפו!  ובין פחדי-אמש, בלהות אימתה  צוארי חבקת אף רוחך סערה –  לבי יך אל לבך כשאון סופתה  הוי! אז נשמת פיך על לחיי בערה!  אז מרעיד עמדתי, בלבבי פחד –  עינים יונים בדמעה רחצו!..  “לו נצח” אמרת “היינו כה יחד!”…  נפשי אז יצאה – ודמי עורקי רצו – –  זכרי… מה תזכרי? אם אותי שכחת!  זכרי אך אלה – הוי לבי ינוע –!  כי אל אבלי את צחקת אף שמחת  הוי מכאוב זה מי עוד ידע ידע! –  וגאוני הקיץ אף רוחי התעברה,  לא עוד, הה עלמה, במשורר תרהבי…  נתק מוסרותיך חילי אגברה  ולנפשי אצוה: “אל עוד תאהבי!”  אך אויה! – על נפשי אך את מולכת  “אל-אהוב!” איך אצו נפש ורוח?  האפקוד על דמי: “עמדו מלכת!” –  וללבי: “אל תכה! הרף לנוח!” –  איך מרוח הומה, מלב קודח  אהבתי העזה אקרע קרע?  – קרעו עלה מלב שושן פורח,  פניו יחורו – אף יגוע גוע –.  אך גאות נערה לא אשא אסבלה!  אעזבך נצח! – לו אשוב לאדמה! –  לו אף כציץ מבלי שמש אבלה  וכגו נדכא כי יפרד מנשמה! –          "
3681,אברהם אבן עזרא,46,1,1,1,1,0,0,אברהם אבן עזרא,"   	 	 	     אל בורא בקר וערב / עד מה יתנשא לעיני,  הבוחר [בשיר ערב] – / ויקם כחשי בפני.    בול עץ בחר לו וסגד / ולאבן זעק וקרא  […] שרת ועבד / […..] במורא,  […] לו שם ואחד / עזב ויהי לו לזרא;  ואני לך עין וקרב / אשא, כי בך מעיני,  צור חיי, מתי בקרב / ציון תרביץ את אבני?    רב לכם, זדים ושונים, / לאמר: ‘לנו הפלאות’,  כי [..]א בן פי מבינים / נבא ויחתם נבואות,  זכרו עת השליך אבנים / [……] ;  ואני אך ציה וחרב / אשכן, אניס כל ששוני,  כי אזכר פארן וחורב / ועזוז נוראות בסיני.    הלעולם ישר בשריו / עבד, או יעביד בעליו?  נכרים יבאו שעריו, / זדים השיגו גבוליו  זה לשקר כל דבריו, / זה לשוא ישא משליו,  כי כזאב ערב ועורב / קמו יחד כל שכני;  שיתמו כזאב ועורב, / יאבדו אויבך, יי!    'משכתי חסד ליודעי / וכמאז עוד אמשכנו,  מכרתי בן שעשועי – / וכבת עין אצרנו,  אם הרביתי לו פצעי / או הכיתיו – אחבשנו!  דודי אבחר ואקרב; / אספו לי ילדי אמוני,  ולכו נא הלוך וקרב / ונלכה באור יי.        "
4137,וידל בנבנשתי,47,1,1,2,1,0,0,וידל בנבנשתי,   	 	 	    ראו גבר / וידאל בנבנשת  כתובת: איש מתהלל במתת שקר     ראו גבר הולל בשקר יתהלל / ומיד כל שואל דרכיו למנוע    לבבי בן רעיו והבחין מעלליו / והכיר מפעליו ולא נכר שוע        
5698,יעקב שטיינברג,261,1,3,4,1,0,1,יעקב שטיינברג,"   	 	 	     לילה. מחשבתי המתונה    אשוב ואהגה מראש;    יומם משכוני לרגש –    עתה זכרתי התכונה.    שקט. האור מן המנורה    יהל בלאט, כבחצות;    בנתי בתכונה הזאת –    לי היא כרשת המזרה.    דמי יפתני לתנומה,    עצבי לי לוחש: שכח    אולם על ראשי ששח    תבך גאות יומי המרמה.    נקלים לרוחי הקסמים    משחק בידי לא ייף;    אמת לי יקרת צעיף,    תוכה מישרים נזעמים.    יש אחות ריק ואמונים,    ברית שני הפכים לטוב: –    היא המקימת לרב    הבלי הרוח השנונים.    מה לי למעט ברב גוניו,    חסד הפכים לא-עז?    בנתי ואבחר מאז    פעל גם יקר גם ענו.    עתה אם ארים מחשבתי,    אראה מרום רב חלוף: –    עולם זה, מט מחנף,    נדון כאשר אהבתי.    מאזני הפכים, והרנים    לשון המאזנים ההם –    יאבדו מזכר ושם,    ישבתו עדן ועדנים.    עתה, על עמי כי אשים    עין לחמלה ומרי,    אחזה התכלה ההיא,    אראה כל מאזניו נרמסים.    אחרית העם היא המצוה,    אם גם הרומס הוא זר,    עוון וגמולו המר –    פוקדות גם איבה גם אהבה.    עם זה ואמתו השסועה –    נדון ונצרף מאד;    כאשר יגרתי לשד,    כאשר יחלתי לישועה.    יוצר הגויים שברא    קדומים אדירים לעם, –    יוסיף לו כח – וקם.    יברא לו אחרית יקרה.    אכן לאחרית נחמה,    פשר תגל עד-בלי-די, –    קדש גם חלדי החי,    כחי הער על אדמה.    עבר בפלאיו השבורים,    הוה בוטח על-שוא –    שניהם רק פאתי הקרב,    חילם – ראשוני הטורים.    אשרי יודע החידה,    חובב פתרונה לא-לו;    אשר יאחר לבוא –    גמול הוא לעת העתידה.        "
3516,אברהם אבן עזרא,46,1,1,1,1,0,0,אברהם אבן עזרא,   	 	 	    אבני יקר / ר' אברהם אבן-עזרא      אבני יקר על הר צבי התפרקו      /באו ימי שלום עדי התחזקו:    רמה ימינם יום יונים דלקו       /היכל אזי חנכו ונרות דלקו:    מצוף ישועות אל לבבות מתקו     /על זאת לברך שם כבודו חשקו:        
26,יהודה ליב גורדון,2,1,3,3,1,0,0,יהודה ליב גורדון,"   	 	 	    [לשרה שפירא]   לאחותי בת ציון היקרה    חברתי בהיכל השירה,    עלמה יפה וברה    בשנים רכה וצעירה    ומלאתי דעת ונהרה    ובחכמה אם וגבירה,    זה שמה וזכרה: שרה    פרי עץ הד’ר'1 שפירא    שלוח ספר זה לאזכרה    מאת מחבבה ומוקירה.    המחבר  ערב ראש שנת 1891 למספרם, ג' שבט תרנ""א.       כך צ""ל וכך תתקני על הספר אשר שלחתי לך.  ↩           "
4335,אלתר לוין,50,1,3,4,1,0,1,אלתר לוין,"   	 	 	     כה הראני יוצר חזונים  מראות העתיד לאדם  הנושא בלבבו משא הגוי  הנשבע בצבאות על ארץ.  בן אדם! אל יטשו חבלים  לרוח הבא ממרחקים:  כי גדולים מראות העתיד  הבאים עלינו, על ארץ!          "
2421,שמואל הנגיד,32,1,1,1,1,0,0,שמואל הנגיד,   	 	 	     דפי ומום באנשים    אנשי נבלה ישימום    כי לא ישימון במום איש    כי-אם אשר הם מתי מום.          
5245,דוד פוגל,206,1,3,4,1,0,0,דוד פוגל,"   	 	 	     מול השקיעה  תרבץ זהובה, חרדה,  קמת המורד.      מבין חרכי תרזה כהה  יזל עלי חרש  זהב נתך.      יחידה תנהר דרך ערמה  אל הערב.      וצללים רכים  ישכבו ארכים על ירק המישור.      אז אמרה לנפשי:  ""שכבי אל הצללים,  כי עיפת!""        "
6469,שלמה מנדלקרן,382,1,3,4,1,0,0,שלמה מנדלקרן,"   	 	 	     רבך רק מתורה ויראת שדי    הב, הב, יקרא תמיד ולא יאמר די,    רדף שלמנים ומרדף הולך תמים    ובתורת אכל ושתה יהגה כל־הימים.    ""ורבך יתהלך שחוח כאחד הצנועים    ובסתר יעשה כל־מעשי תעתועים,    כל־אתותיו ומופתיו הבלי הבלים    גם כל־“אנשי שלומו” נמבזים ומגאלים"".    כה חללו קללו גם לשון חרצו –    מתחסדים שנים עת נצו התלוצצו;    ואני, מאמין אנכי באמונה שלמה    כי כל־דברי שניהם אמת המה!…        "
1591,יהודה הלוי,26,1,1,1,1,0,1,יהודה הלוי,   	 	 	     תנה עינך עלי מזלג    וראש הר כצבי דלג    ואל תוסיף ואל תגרע    ותבין את לשון עלג  עשהאל        
5251,דוד פוגל,206,1,3,4,1,0,0,דוד פוגל,"   	 	 	     איש על איש נופל הבורה –  על מי אעזב  תוך הסערות?      דשאים רכים  עולים לבקרים  ובטרם שמש יבלו.      בנפל נטפי מטר גדולים,  כדורי זכוכית דלוחים,  מחסה אבקשה.      אל חלון צוהל אחד  עוד אשא עיני,  אולי תקרא לי  אצבע רכה, לבנה. –        "
360,רחל בלובשטיין,5,0,3,4,1,0,1,רחל בלובשטיין,"   	 	 	     נקישת דלתי, חריקת הסגור,  קול פסיעות ברחוב – ודממה.  אם אפרש ידי, אם אקרא: חזר! –  לא תראה את זאת, לא תשמע.  שא נא לנפשי קללת מריה,  גזר גאותו – ללבי.  כבדידות עור בחוצות קריה  בדידותי שלי ועצבי.       תרפ""ז       "
1521,יהודה הלוי,26,1,1,1,1,0,1,יהודה הלוי,   	 	 	     ימים מאז הקדשו לפני אל והתחזקו    חדש ושבת יירשו ובהתיחדם נחשקו    אחד באחד יגשו ואיש באחיהו ידבקו    חסד ואמת נפגשו צדק ושלום נשקו  האחד שם למנוח ואחד שם לכפרה    להזכיר שבעת מי נח אשר נצח לא הפרה    ועם לא זנחתם זנוח ואם איבתם ספרה    זה אלף לא חפשו מן העבדה ויזעקו  יום יום דבקו בקדושם וזרע קדש מצבתם    באשר גלו חק קדשם ושמרו חגם ושבתם    מגמת פניהם בית קדשם וטעמם וטובתם  ואם מנויהם גרשו ומכלי אל כלי הורקו    משנה בארצם יירשו ושפע ימים יינקו  דרשיך אל השיאם ברכות חדשים ושבתות    ומכור ענים הוציאם במסת במופתים ואתות    בשמך ברחמים תקראם ותמשכם אהבה בעבתות  וירחי שלומים יחדשו ושד מלכים יינקו.  לשבת וראש חודש        
3717,אברהם אבן עזרא,46,1,1,1,1,0,0,אברהם אבן עזרא,"   	 	 	     אלי, האזינה / לקול תחנוני,  את הגיגי בינה, / שוכן מעוני.  עם בא בתחנה / שמעה, אדני,  צועקים: רחמיך / רבים, אדני!    בין בני מוניך / שופכים לחשם  היום בניך, / ונושאים נפשם;  עשה למענך / ותמחל ענשם,  צור, ויאמרו: תמיד / יגדל אדני!    רחם מי-מנה / ושכך זעמך,  מלט והושע נא / שארית עמך.  לך תצעק יונה / ותקרא בשמך  כמאז, אשר נטעה / ימינך, אדני.    היום, אדון עולם, / תסלח עונם  תשמע את קולם / והגיון לשונם,  צור, כי סר צלם / ואוי‎ב ענם –  הלעולמים / יזנח אדני?    מעלי ימחל / בחסדך, אלי  ופדה בן רחל / ועשה להפליא.  שובבו, כי יחל / לך נס גואלי –  חי, עורה! למה / תישן, אדני?    ממך יראתי / ושחר קמתי  אל בית תפלתי / ולב שפכתי.  העבר חרפתי / אשר יגרתי!  לך אמרה נפשי: / חלקי אדני.        "
5183,שלמה אנ-סקי,177,1,3,4,1,0,0,שלמה אנ-סקי,"   	 	 	     הלילה רך, מזגו צלול,  הלילה בדממה כלול  והרקיע יוצק־חן  על גיא והר מספל שן.  וכל כוכב ובן־כוכב  קורא לנתיב עולם רחב.  הה, אל כביר, נאה היקום,  כיהלם בכתר רום;  ואני, בנך, נתוק מחיק,  גלמוד כל אבן אחבק.     ש. אנ־סקי       "
4233,רחל לוצטו מורפורגו,48,0,2,3,1,0,0,רחל לוצטו מורפורגו,"   	 	 	    לכבוד היקר והנעלה / רחל מורפורגו  לכבוד היקר והנעלה החכם השלם הנותן אמרי שפ“ר כמ”ר יוסף אלמנצי יצ""ו חכו ממתקים, ושר בשירים, כלם מחמדים, ואסף ספרים למאות ולאלפים. סחר טוב באמונה, מעדת מי מנה, בפאדובה רבתי ברך ה' חילו.     יוסף הוסיף חכמה ועשר    יען הלך בנתיבות ישר,    גם עוטה כמעיל הכשר    לכן יום יום יאות לו אשר.      אל כל-חכמה זה הוא מודע    בין משכילים מה-לא ידע?    אך בתורה גבר החשק    לדרש לחקר כי הוא בן-משק.        מן הוא, מצוף טעמו ניחוח,    כל שר שירים ילך שחוח    אל מול שיריו הנם כחוח.        צי אדיר הנה בא אליו    משא כבד נשא עדיו    כתר שם טוב לתת עליו:    תבואתה לראש יוסף       אג“י שפחתך רמה ותולעה ראש חדש ניסן תרי”ח.       "
44,יהודה ליב גורדון,2,1,3,3,1,0,0,יהודה ליב גורדון,"   	 	 	    לתלמידי הבאראן אלפריד (אברהם) גנצבורג /      אלפריד תלמידי יקירי! קבל ברצון ושים באוצר ספריך את ספרי אלה אשר אני מגיש לך היום, וכאשר תגדל ותבוא באנשים תקרא בהם כטוב בעיניך; וענו בך שירי אלה כי לא תשכח מפיך שפת אבותינו הקדושה אשר הוריתיך אני מורך, אוהבך ומוקירך…       "
4370,נחום סוקולוב,53,1,3,4,1,0,0,נחום סוקולוב,"   	 	 	     אם לכתב אומר אזי בל איעף ולא ארגעה;  וטרם כלותי תבלה עטי הנהלאה.  כי עשתונותי גאו ואת לבי מלאו,  ואחרים יבואו אם אלה נסעו.  כי לא מצער הדבר, לא קל הערך  להפרד מאהובתו ולנסע בדרך.  היש לתאר אי-מנוחתי וצוקת לבי  אם כל פרחי תענוגותי נקטפו באבי,  ואם כה הממתני אהבתי ונפשי נקשרה,  אם יש מכאוב כמכאובי, היש דמיון לצרה?  אך מה אועיל במליצתי בשפה לנאמנים,  מה אועיל בבכי וצעקה בשיר ורננים?         "
2915,שלמה אבן גבירול,40,1,1,1,1,0,0,שלמה אבן גבירול,   	 	 	    ולה מן אחסן גזאלה [ולו מהיפים שבשירי האהבה שלו]        ידידי מעשה חירם דמותך / ושושנים בפניך אדמים  ואביך בעת שלח אלי־צר / ובא אליו אבי כל־החכמים  ועשה כל־מלאכת בית־אלהים / ומזבח לכפר־בו אשמים  כאלו שם יצרך אל ורקם / בך חירם בחכמתו רקמים  ובעשתו עלי עמוד שפת־כוס / אזי עשה שפתיך נעימים.        
5781,נח פינס,264,1,3,4,1,0,1,נח פינס,"   	 	 	    1   אם דברי חוזיך, שדי, נאמנו,    ולשונם אמנם אך אמת תביע:    כי עוד על אחי בחשך נתנו,    אור יקר, אור חדש, יעל יופיע;    כי עוד יבא יום ולארץ מולדת    תשוב בת-עמי כצפור נודדת;    חיי עבדות ובוז תשכח שכח    וכקדמת עתיה תשוב לפרח –    אז ממך, אלי, רק אחת אשאלה:    רוח עז קרבי הואילה לפחת,    כי דומם כל עמל לסבל אוכלה,    בדמי עלומי לבלי ארדה שחת;        כי תמיד אמץ-לב לא יעזבני,    עת נטל החיים לנפל ידחני;    ונגהות תקוה על שמי יזרחו    לאיר את חיי כי יכבו, ידעכו…    אולי עוד אראה עת יבוא, יגיע    יום בו בגאון עזו יקום מושיע    את-עמי מנוגשיו לציל בכח,    לשבר בית כלאו ונחשתיו לפתח!        אך אם את עמך זנחת, אלוה,    לעד בידי צריו אנשי הרצח,    רגז ונדודים כל ימיו לשבע,    כל עמל ותלאה לשאת עד-נצח;    לסבל קלון ובוז ימים על שנים,    חמס עריצים, לעג השאננים, –    אזי באביב ימי חושה נא, מות,    הורידני מהר לבאר צלמות;        מר ומלא כעש חיש אשוב לשאולה,    עבדות נצחת לא אוכל אסבלה!    כי מה חיי נודד על רחבי ארץ    מרדף מבלי חשך משד וקרץ?! –    ותהי אזי זאת נחמת לבתי,    כי מהר כצפור תדא נשמתי    אל הרי בת-ציון וירושלים,    במקום גם היתה עודנה בחיים;    שם במקום ינשופים עתה קננו,    אף תנות מדבר ינהו ויקוננו,    שם בדד על ענף קן לי אשימה,    יומם ולילה כיונה אהימה!    על עמי, על ארצי אבכה אילילה    וכטל הר חרמון דמעותי אזילה…    אולי באשון קברו מכל שכוח    יוכל אזי גוי שאנן לנוח! – – –        משירי ציון אשר לגולי ספרד.  ↩           "
6865,פניה ברגשטיין,426,0,4,4,1,0,0,פניה ברגשטיין,"   	 	 	     לאמא יש ילד קטן,  תכל־עין ובהיר־תלתלים,  והילד של אמא חולה  ושוכב בבית־החולים.      הילד של אמא שוכב  סגור בחדרי חדרים;  כל־כך הרבה דלתות  שם סובבות על צירים.      לאמא יש ילד קטן,  אך לקרא כבר יודע הכל,  והיא לו כותבת מכתב  בכתב ברור ועגל:      ""אנחנו, כלנו, כלנו  אוהבים אותך כל־כך,  ומתגעגעים עליך  אבא אני והאח.      ושלום לך מן הלול,  ושלום לך מן הגן,  ומן הכלב שלום,  ומן החתול הקטן""      לאמא יש ילד חביב,  בהיר־עין וזהוב־תלתלים,  והילד של אמא חולה  ושוכב בבית־החולים.            "
891,משה אבן עזרא,11,1,1,1,1,0,0,משה אבן עזרא,   	 	 	    הקיצתי תנומת רעיוני / ר' משה אבן-עזרא     הקיצתי תנומת רעיוני/ לישן תאות נפשי ועיני    וחלפות הזמן תרתי בלבי/ להשמיע עתדתיו לאזני    ופי דעי יחוני גדלות/ ויציב מפלאות צורי לפני    ויגד־לי צפוני תעלמות/ עדי אחשב בני עליון שכני    ואחז מחזה שדי בשכלי/ ואבין כי בקרבי יש אדני    אשר נסתר יקר עצמו ונגלה/ במפעליו לעיני רעיוני    בפגרי העלה נר מכבודו/ ישיחני שבילי תחכמני    והוא האור אשר ילך ויאור/ ימי־נער ויוסיף עת־זקני    ואלו לא־יהי מסוד מאורו/ אזי יסוף ספות כחי ושני    אחפש־בו חדר חכמה ואעל/ בלי סלם אלי גנת עדני    הכי חלדי כאין שם ואלך/ בדרך כל אשר הלכו לפני    ואסע באשר נסעו אבותי/ ואחן באשר חנו זקני    ועל־כל אל יביאני במשפט/ ומעשי יֽהיו עדי ודני    לזאת אמאס שכן תבל לבלתי/ תסיתני ותשיא בי זדוני    נטשתיה בטרם תטשני/ ותחלץ נעלי לרק בפני    ולו שמש תשו נזר לראשי/ וסהר יֽהיה משהרני    ואצעדה תהי עש על־זרעי/ ובניה רבידי צורני    אזי לא־אחמד עזה ואלו/ תשוה מעלות גלגל מעוני    אבל חפצי נתן ספי לספי/ מתי מוסר ובינימו מלוני    וכמה אשאפה לסור אליהם/ ורגלי ימשכו חבלי עוני    בתוך עם לא־ידעוני וכן לא/ אני מהם והם לא מהמוני    בעת אמר נשקתימו לשלום/ ישיחון כי־נשכתימו בשני    תעודת חֽלפים שמתי מנתי/ וספריהם צרי צירי יגוני    ועמהם אני ממתיק לסודי/ ביען הם סגלת נאמני    ואם אשחה בים שכלם אלקט/ להעדות גרגרת ימים פניני    ובם ישתעשעו עיני ולבי/ ולהם יענו שפתי רנני    מאור עיני ושיר אזני וצוף פי/ ואל־אפי כריח קנמוני    ובם אתעל ואתהלל ואהגה/ ימי חיי ובם כל מעיני.        
2003,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	     אניחה הצדה קסתי עם עטי,  הלאה אזרוק דיו גם גליון,  ובדרכי החיים אתנהלה לאטי,  אעזוב הספרות גי החזיון…  עלי סלע כנורי אנפצה,  נפשי בו געלה, לא חפצה,  לא תאבה לשמוע עוד המית מיתריו.  נגנתי ושרתי עדי נחר גרוני…  עלי גליון כתבתי שירי,  עד אזלת יד, ויבואני העני  והנני בתבל גלמוד ערירי…  ולשירי אלה אין לי שומע,  אשא בשרי בשני בדומיה,  הלאה ממשפחתי, מאח ורע,  נודד בודד בארץ נכריה.  בארץ נכריה? וארצי הנה!  בארץ אבותי אתגוררה!  אך חדש העם, ההולכים עליה,  גם היא ארצי לי, מתנכרה…          "
3768,אברהם אבן עזרא,46,1,1,1,1,0,0,אברהם אבן עזרא,"   	 	אנא שא נא לפשע כנה (תחנון לצום גדליהו) 	     אנא שא נא / לפשע כנה,    מענה, נתונה / למשל ולשנינה.    פנה נא לכוננה, / היה לה משענה    מראשית שנה / ועד אחרית שנה.    בשמך, פודה, / קרא עם עולם,    ולך מודה / כנוקש וישלם.    הנו בכף צודה / מכה ונכלם,    כרחל בידי / גוזזיה נאלם.    בשבט רודה / מרדף ונהלם,    גולה, מנדה / ונגרש מאולם –    ויוצא השדה / שנה שנה.    רודפו יכלנו / ועונו הרצה,    כל שן יאכלנו / מנפש עד נוצה;    כל לשון יקללנו / והיה לשמצה,    כל גא ישפילנו – / ופיו לא פצה.    באש יפילנו – / ומהאש יצא,    והאש תאכלנו / שנה שנה.    הקם מפלתו, / יושב במרומים,    והרם שפלותו / ופקדהו ברחמים,    והעבר חטאתו / ואל ימות באימים.    זמן רצון חקקתו / בעשרת ימים –    לכפר קבעתו, / למחות אשמים    ועון איש וביתו / דבר שנה בשנה.    מעוז ראשו – / לפקדו הזכר,    והסר כחשו / ועוכרו יעכר;    ופדה נפשו / מיד בני נכר,    ופאר מקדשו / ומעינו הסכר,    אשר רקת ראשו / כחוט, ולא יסכר,    וכל עץ לחורשו / לחדשיו יבכר –    חדש בחדשו / לחדשי השנה.        "
3930,אברהם אבן עזרא,46,1,1,1,1,0,0,אברהם אבן עזרא,"   	 	 	    פיוט לשבועות (?)     אשר בגלל אבות איתני מוריה    בניהם בחר מכל דרי נשיה,    המון שעשועיו הנחילם להיות להם תרומיה,    הפליא עצה, הגדיל תושיה.    הטה מרומו וירד להדומו    ויתפוצצו הרי עד לקול תתו בנאמו,    רעשו דרי עולמו בתתו עז לעמו,    מימינו אש דת למו.    בקול רם השמיעם תורתו אשר סדר:    שמע עמי תורתי גדר הנגדר,    הא לך מוצא חיים וכל דבר לא נעדר –    קול אדני בכח, קול אדני בהדר.    שמע, עמי, ואעידה על אזן פתוחה:    עדות אדני נאמנה ונכחה,    מקור חיים נאמנים, ביד ציר נאמן שלוחה –    עיר גברים עלה חכם וירד עז מבטחה.    עשרת הדברים ברשפי אש ילהבון,    פורחים באויר וחוג שחקים יסובבון,    ברוצם ישובון ללוחות, ויכתבון    בעט ברזל ועפרת, לעד בצור יחצבון.        "
1213,שאול טשרניחובסקי,16,1,3,4,1,0,1,שאול טשרניחובסקי,"   	 	 	    [על מגרש הרוסים] /      על מגרש-הרוסים הגדול    עומד תותח גרמניה    במתיחת אבריו הקלים,    אפור וכבד פלד.    הוא עומד פעור-פה ונדהם:    איכה נפל בשבי!        על מגרש הרוסים הרצוף    אבל צלב פרבוסלבי,    זקנות עטופות שחורים,    קהל מצער דל-מעש    מאזין לרנת-עבודה, –    גלה ונטול מולדת!        על מגרש-הרוסים מזדקף    שריד – עמוד ביזנטיה,    קלונין סדוק – באדמה    מוטל בתפארת אבן:    זה לא בא לידי גמר-שכלולו,    משנהו אך הצפת.                                                       – – – – – – – –  – – – – – –    על מגרש-הרוסים האפל    אני עובר בערב:    עם טשטוש גבולות יובלים    בסוד של ליל ואמש, –    החיים נטולים מחיים,    המת שכח המות.        לא הכה מעולם שרשיו    נוגש וזר בארץ!    מצבות השאירו פה בלבד,    תבנית שריד מהרס, –    עד יגאל היורש – הוא אך הוא!    לבנות בנין-הנצח.      ירושלים 1936       "
576,חיים נחמן ביאליק,6,1,3,4,1,0,0,חיים נחמן ביאליק,"   	 	 	     פרפר, פרפר,    פרח חי,    רד-נא מהר,    שב עלי.        רד-נא מהר,    מצה ומצה,    ומכוסי    טל שתה.        תפר מצבעי    לך מעיל,    כתנת פסים,    כנפי גיל.        שנינו פרחים –    אח ואח,    פרחך לי    ופרחי לך.          "
5002,חנה סנש,105,0,4,4,1,0,0,חנה סנש,"   	 	 	     הריך, גליל, ככל ההרים.    צהב וירק וסלעים וכרים.    מבין צלעותיך הצל הקליל.    אולם ההרים – עוד לא זה הגליל.        וגם שדמותיך, ככל השדות.    בחיק אדמתם צפונים הסודות    של לחם לבן, של הפרי האציל.    אולם השדות – עוד לא זה הגליל.        וכן גם בניך, ככל אנשים.    ימי העמל, ארכים וקשים.    חרתו חריצים עמקים על פנים.    אולם הגליל – לא הוא הבנים.        על פני ההרים ובלב הבנים    קסם זכרון מאלפי השנים.    הוא הבוכה בצלילי החליל.    הוא הגליל.       נהלל, 29.5.1941       "
795,משה אבן עזרא,11,1,1,1,1,0,0,משה אבן עזרא,   	 	 	     ראה שחק כלבי סר וזעף / וטל עביו כדמעי זב ורעף  ואך הכוס ישיחני בלי פה / אני מרפא ליגע ויעף  מעולל עוללות תוגה בלי יד / ומאין יד סעיף יגון מסעף.          
2300,שמואל הנגיד,32,1,1,1,1,0,0,שמואל הנגיד,   	 	 	     אנשים יענו עשיר    בכבוד רב ובישע    ויבזו רש וישימו    פשעים לו בלי פשע.          
3454,אברהם אבן עזרא,46,1,1,1,1,0,0,אברהם אבן עזרא,"   	 	 	     הנה פני תבל מחדשה,    שמלת שמחות היא מלבשה;    יום שש יליד משרה בבת דודו,    כי מה' לאנוש אשה    הביא אשר שאל, והיא גם היא    מצאה אשר דרשה ובקשה    אך לו לבדו יאתה כזאת    לו מנעריו היא מקדשה,    לו בקשה בלתי היותה לו,    התגעשה ארץ ורעשה.         "
3875,אברהם אבן עזרא,46,1,1,1,1,0,0,אברהם אבן עזרא,"   	 	 	    גאולה     איה נבואות נביאים קדומים / לעם הוא מפזר בין העמים?    בגלות ודלות יושב משמים, / כי ארכו לו שם הימים.    ביד ישמעאל לבוז היינו, / נסנו אל אדום – לא חיינו,    ולא אמרו: ׳מה זאת עשינו? / אשמים אנחנו על אחינו!׳    רעת בן בכור הבהילתהו, / אם חטאתו אז הגלתהו,    גבורת אב לא הצילתהו – / חיה רעה אכלתהו.    היך בת נדיב ביד זר מכרה? / כי זוכר אני, בתורה הורה:    אם ימכר איש בתו ועברה – / לעם נכרי לא ימשל למכרה!    מכור בלא הון – רבו מושליו, / לפני אל חי ירבה משליו,    אולי נכמרו רחמיו עליו / ובא גאלו הקרב אליו.        "
1223,שאול טשרניחובסקי,16,1,3,4,1,0,1,שאול טשרניחובסקי,"   	 	 	     יפה דרשו הדורשים: “נדפא רבא” האוז,    שני אין לו במטבח להפיץ ריחותיו החוצה,    אלא אני בשלי: השניים במעלה “וורטוטן”,    אלה של שבועות החג.    וקבלה בידי מסבא:    חגי ישראל ריחנים, על אחת כמה וכמה    חג בו הכפל כי־טוב, כלומר ריחו הנודף:    ריח מעשי ידיהן של סבתות ואמהות כשרות,    וריח שדה וגן אשר ברכהו הבורא.    ברוך יהיה הגבר, שהכניס לארץ ישראל    ביצר לבו היפה את היקרנדה הנאה,    ברוך זכרו ושמו! וברוך זכר הגנן    שהכניסהו, בשדרה לפנים משדרה בעירנו,    אותו הצמח היפה. בפרוס “זמן מתן תורתנו”    עומד העץ בהדרו ומקדים הפרח לעלה,    עומד מלא וגדוש פרחים על כל זמורותיו,    ומשעשע את עצמו בגונים של גונים סגלגלים,    תבנית ענני תכלת, העולים ממחתת הזהב    של כהן גדול בדביר – ענני סגל ותכלת,    תלויים בין השמים ובין הארץ כקסם    של חלום ילדה בוגרת שאין בעולמה כל כתם.    ואלו לא היתה בארץ היקרנדה נדירה,    אלו לא חסתי על ענפי כל עץ עושה ענף וגזע,    אומר הייתי: אין לנו צמח שנאה ביותר    להיות משמש קשוטים לחג הבכורים המברך    בלתי אם אותו העץ, שכלו חלום רב־צבעונים.    להיות קבוע ועומד בפתח כל־בית ושער,    כמעשה אכרים בארץ אחרת רחוקה, העושים    כך בענפים של לבנה. ואולם לחג זה יש לנו    שם אשר היה לו יאה קדם לכל שם בארץ:    “חג קציר החטים”, מסקינן: אין לנו שום צמח אחר,    חוץ מעמרי החטה לקשטו בם…    ובהיותי ילד גבל ביתנו אל ככר רחבת ידים,    פלטת השדה הגדול, שנשאר לאחר משתלה    באמצע ערבה מטעם הרשות, ולה קראו פלנטג’ה.    לאחר שעברה שעתה, ועברה לידי האכרים    נשארו שקעים שקעים וגמות גמות שטוחות,    זכר לעצים הגדועים, תבנית בית־עלמין של עצים,    שדרה אחת מתפתלה כדרך השדרה האנגלית    מן הקצה האחד בעקולי עקולים לשני.    שיחי ורדינה נחמדים לאין כל טפול והפקר,    דוקא עם חג השבועות, שבוע קדם ולאחריו,    עמדו בעצם פריחתם עמוסים וגדושים בפרחים    במו קשטנו ביתנו תוך כל צנצנת וקנקן    כל כלי מחזיק מים, וכלילים תלינו על גבי    תמונות התלויות בטרקלין, מלבד כל מיני הפרח    אשר פתחו עינים באותה עונה בגנים    אצל כל בתי הכפר ועלו ספיח בפלש.    רבם לבנים וצהבים, כמראה זעיר של חמה    נוחה באותם הימים, טרם תחלת הקיץ:    אלה – שמש לבנה זעירה וקרנים של כתם    עוטרות לה ולעמתם – חמה צהבה־צהבה,    אלא שולחת על סביבה קרנים מלבינות כזבדה.    אולם לכבודו של חג עשינו בניר רב־גונים    תבנית השושנתונת לקבעה בדבק על גבי    כל־זגוגיות הבית הפונות כלפי הרחבות,    יען כי רוח היצירה והדרור שבנפש האדם    אינה נותנת להסתפק אך באשר “מן המוכן”,    רוח דרור תציקנו, רוח הקדש בקרבו,    ליצור בידיו שלו ולהכניס גם הוא אל היפה.    כלם נצטרפו לאחת סימפוניה של ריחות השדה,    החל מריח ניחח, ריח השדה החריף,    עולה מעל פני הרצפה המכסה הדשא הרענן    זה אך מן הערבה לשוות מחנו לחגנו    בכל הבית הצח, – חוץ מן המטבח החמים.    אולם אותו המטבח, הוא בעצמו, העלה ריח:    עמד תנורו הגדול המחמם ובסתום פה־לוע    מפיק מתוכו הבל ריחני ומתבל על סביביו.    ריח נפרש מגבינה טעימה מטגנת בכלי,    ריח של גבינה הנודף מסיר הלביבות הקצובות    במים רותחים מבעבעים, עולים ויורדים רצופים,    ריח גבינה נתונה בתוך ה“וורטוטן” הנאים,    כרוכה בשבע טליתות דקיקות של בצק־סלת,    בצק כמראה הפטדה, ששזפהו התנור:    תבנית השמונה הערבית1 ותבנית השמונה למחצה.    אלה היו בבחינת “הלכות קצובות”, ואלה    אשר “לא קצובות”, למשל ה“קטשלקס” וה“בלינצס”, –    אלה ואלה עתידים לטבל בשמנת סמיכה    באה מצנת המרתף, נגרת כקטיפה לבנה.    זו היא פרשת החג, החג הריחני בכלם,    חג השבועות וזמן מתן־תורתנו – עצרת.    כך ישאר לכל… מפקיעי השער וספסרים,    לכל עלוקות־האדם ולחרפתנו בגוים,    אין בלבם אלהים, ואין להם תורה. והיה    למו חג מתן־תורה לפחות, חג העצרת – לפחות!    אנו נחכה, ואולי נגיע אנחנו, ויקרא    שמו משל אז, זה שמו אשר לו היה לפנים:    “חג הבכורים” או “חג קציר־החטים”. אשריהו    ואשריו הזוכה לכך! והיה אז סמן בידיו,    אשר כבר הכשר הדור וגם הארץ נגאלה.       תל־אביב, 4.5.42       הספרות הרגילות נקראות ערביות בהבדל מהספרות הרומיות.  ↩           "
6768,חיים דוד נוסבוים,402,1,3,4,1,0,0,חיים דוד נוסבוים,"   	 	 	     אז בימי בראשית, בשנות קדומים,    העולם עוד חדש, הארץ בחן עלומיה    על בקעת ארם נהרים השתרעה;    מימין לה, נהר חדקל ישקנה    מים זכים כעין הבדלח,    משמאלה, נהר פרת בגאון עזו    ישטף, יפריח גדותיה;    בארץ הברוכה הזאת, בימי קדמונים,    אנוש יולד בה, כילד חובב עריסתו,    הואל שבת בשפלה, לא הלך בגדולות,    אז ישבו משפחות, משפחות לבטח,    שלוים ושקטים, אין מחריד!    שפה אחת להם ודברים אחדים;    לב אחד בלבבות, חורש אך טוב!    ויהי היום ונכח שמים הביטה    עין גאוה, ותבז לארץ היפה!    “הבה” קראה, ""נבנה לנו עיר    ומגדל עד לשמים יגיע!""    ותאחז כל יד כשיל וכילפות,    הלבנה היתה לאבן, החמר לחמר;    ועמק שנער, השלו, השאנן,    השקט עד כה על שמריו,    בן יום בן לילה נהפך לתפת,    לגיא הנום ולמגדל תנורים!    מעל להרים ועד לב העבים    ירים ראשו בגאון המגדל;    “חזקו המלאכה”, יאמרו הבונים,    ""עוד מעט, וירשנו השמים!    שחקים ממעל להם ישחקו,    ילעגו למו פמליא של מעלה,    יבוז לאולתם ממכון שבתו אלהים!    ויקרא למלאכיו, היושבי בשמים    למשרתיו עושי רצונו,    וידבר לאמר: ""נרדה ונבלה שפתם,    אשר לא ישמעו איש שפת רעהו!""    הדבר יצא, והדבר נבלל בם!    אז נתפרדה החבילה, נתק החוט    המאחה כל בני אדם לאחד!    נפוץ העם, עדר עדר לבדו,    עזובה מאדם העיר, נהרס המגדל!    אז הגיחה משאול בת שחת,    מחאה כפיה המגואלות,    והנה קמה, התעוררה מלחמה,    וינס מפניה השלום!    אז התפוצץ לשברים עם אחד,    לשבטים, ללאומים, לפלגות שונות    לאמונות זרות וללשונות רבות,    ועל כלם רוח עועים נסוכה!        "
4285,אלתר לוין,50,1,3,4,1,0,1,אלתר לוין,"   	 	 	    יעלה לי /        יעלה-לי זכרונה מערב    שוקע בלהב איתנים;    מתמר בצלילי סהרורים–    עד בקר!        יעלה­-לי צל זיוה בערב    המראות ההולכים וכבים!    ויבא לי הד געגועיה–    בלילה!       יעלה-לי מזמור האהבה    צולל, בוקע את חבי:    מבקר עד בקר, מערב    ועד ערב!..        "
6496,שלמה מנדלקרן,382,1,3,4,1,0,0,שלמה מנדלקרן,"   	 	 	    ושמע אחרי קול רעש גדול, קול מתחסד מתחכם   מי הוא זה נותן עצה מבלי הדעת    ובדבריו אלה ישים בנפשו מגרעת:    השכח או לא ידע זה הגבר    “המצוה” לבלי קרוא כתב על־קבר?        "
6371,שמעון גינצבורג,344,1,3,4,1,0,0,שמעון גינצבורג,"   	 	 	     (חקוי)    אשירה יפי הסוניט, לו יקרא שיר־זהב.    כשריון צב־זהב הוא, מעשה מלאכת מחשבת, האוצר    בתוכו חזון זהר־האמן הקר, עם חם רגש היוצר.    פטררקא בו שפך את נפשו; שקספיר אותו אהב.    רק מי אשר רבות בו לבו גם כאב גם דאב,    הוא ייטיב רגשותיו לסגר בשיר־הזהב: עתרתם בו עוצר…    בשל אז יפל ועמוס, כתפוח־הזהב – ביד בוצר;    ואם נראה כיבש – עסיס־פז הן מלאו כל תאיו.    יהי הקזמטר להומר, ויהי לישעיהו משקלו,    ויחמדו רבים פיטנים להם חרוז־החרות הלבן, –    כל משורר, משקלו המזמן מבראשית לו נפל בגורלו!    אני – שרש נפשי, אתודה, לא בארץ־הצבי ולא ביון…    רחוקה ועמקה כשחק איטליה, נפשי – זה דרכה    השתפך בשירי־הזהב, בצלילי סוניט של פטררקא.   1920.       "
923,משה אבן עזרא,11,1,1,1,1,0,0,משה אבן עזרא,   	 	 	     יום בו נפקד/ יעקב אז קול/ כנורי אל/ אבל הומר    היום ההוא/ יקח אפל/ גם־יאבד יום/ הרע ומר.          
2912,שלמה אבן גבירול,40,1,1,1,1,0,0,שלמה אבן גבירול,   	 	 	    וקאל ירתי אבא אלחסאן בן חיון [ואמר מקונן על אבו אלחסן אבן חיון]   אחי תבל שאל תבל / שאל מה אחרית עמה  אשר תאכל ילדיה / והם לא־לחמו לחמה  הכי תבל קראוה / למען היא והיא כשמה  ולו חכמו בני־תבל / אזי יעצו להשמה  ואיש ידע אשר אדע / לבבו קץ היות עמה  ותבל בחלה נפשי / ונפשי בחלה מומה  ומדת לילה אחת / והנני בעת תמה  ואיך אישן ולבי ער / ועיני מאסה נומה  אמת עלי להוסר / ונפשי עוד להחכימה  למען היא אשר תחיה / אמת אחר כלות גשמה  להסתופף בצל אורה / להתענג בטוב טעמה  וגם־תבין נתיבי אור / ותדע מחרת יומה  בעת תעזב גויתה / ותשב אל־אשר שמה  ותעל כאשר עלה / ידידנו אלי רומה  אשר היה פאר ארצו / וספירה ויהלמה  ואבירה וכבירה / ואלקומה וזמזמה  והאשכול אשר נעם / מאד מאשכלות כרמה  ולמה שכלה אתו / אדמה שכלה אמה  קברנוהו ואור קדר / והשמש בעת חמה  ולולי כי נשאוהו / נשאתהו עלי שכמה  אנחנו שֽכני תבל / אשר נפלו בתוך חרמה  ואמנם כי צלמינו / מפתחים בחתמה  ולמה נדאגה מות / ומזכרו מאד נתמה  ואיך יבכה אנוש נפשו / והוא כפרה ופדיומה  ומדוע נתעב כוס / ועלינו שתות דמה.        
4608,מנחם מנדל דוליצקי,58,1,3,4,1,0,0,מנחם מנדל דוליצקי,"   	 	 	    דקדוקי עניות /    בדפוס גבר משכיל, נודע לתהלה,    נדפסו שירי בהדפסה מהדרת    בלי מקף המקשר מלה אל מלה –    מחסרון מקפים וקוי עפרת…    הרף מבקר, אל תפגע בכבודי,    לא לי החטאת ולמדפיסי הבשת;    הבה בלחש אגלה לך סודי    כי חסרה עפרת מחסרון נחשת…    ולו גם אכזב – מה כל חרדתך    בשביל קוים ותוים עקדים נקדים?    הנה נא ידעת חיי אמתך–    היש מקיף המקשר אחי היהודים?..    הנמצא קו אחד קצר או ארוך,    המקשר מעדנות גוי קדוש וברוך,    או יחבר למצער יוסף אל בנימין    שלא ילך זה שמאל עת אחיו לימין?..    שלא יאמר זה לבן עת זה יקרא שחור,    ולא ימשך זה לפנים ורעו לאחור?!..    הן גם על דבר קוים, נקדות ואותיות,    דגושים ושואים, חסר ויתיר,    אין אחדות בעמי משנים קדמניות,    זה כתב, זה מחק, זה אסר, זה מתיר…    ופני תורתנו היפה והמענגה    האמנם לא שנו דרשי רשומות    ובעלי מחלקת, בני דר הפלגה,    בפלפול של עמעום ודרשות עקמות?..    הישנו דף אחד בהמון החדושים    שמקום לא הניחו בעלי הדרשות    ליתושי הפלפול, פרעשי הפרושים –    לחדש בכל יום תורות חדשות?!    ומה הוא מבקר, כל עמי ויחוסו,    אם לא פלפול ארוך כארך גלותו?    אם לא עקום הכתובים וסרוס מקראות?    אם לא פסקא באמצע הנגנב בטעות?..    כתורתנו הקדשה ביד דרשי רשומות    הנהו מין חמר ביד כל האמות;    לאלה הוא יתיר ואמרים לו מחק,    לאלה הוא דחיק ואתי מרחוק…    זה יתן לו רוח, זה יישבו בדחק…    פה גבריאל כתב, שם שמשי מחק…    זה דרש בשבחו, זה דרש בקלונו,    יסרסהו וידרשהו איש איש כשגעונו…   * * *   מעתה מבקרי, אל תקצף חלילה,    בגלל מקף מנד, בשביל אתא קלילא.    סב פנה אל עמך ורפא נא מכתו,    אחד אתו אחד בעליו ואחר– גם שפתו!..          "
3389,מרדכי צבי מאנה,45,1,3,3,1,0,0,מרדכי צבי מאנה,"   	 	 	    קינה היא  על מות מלכנו החסיד  אלכסנדר השני.  תנצב""ה  א.  1.   על חוג רקיע השמש זורח,    מחביון אוצרו אורו שולח;    בו חיים ומרפא, נעם ונחת,    תקוה אל נואש ולברי לב ישע,    ולמורדי אור רשף, חץ אל לב רשע,    זיו נגהו למו אש תפת קדחת.       2.   צל עב לא יחשיך אישון בת עינו    נקי מכל מכשול חוג אפריונו,    ובצעדי און הלאה ירוץ שמח,    פתאם אפסי שחק קדרות ילבשו    עבים הרי רעם המו, געשו,    ופניהם פונים אל שמש זורח…       3.   ובני שחת אלה יחדו נועדו    וכבר עד הוד שמש לגשת זדו,    וצעיפי אפל על ארץ הצעו;    תבל התעלפה, היצורים נבעתו    אלי הטבע כדונג נמסו,    תוחלת ופחד לקרב יצאו.       4.   וחזיזי זעם כידודי אש ירו,    הצת הברק, הרעמים סערו,    פני השמש בערפל חתלו;    דומית מות נוראה, אימה,    תבל גועה וכמו ירדה דומה,    ומזרי שחק גם הם התחלחלו…       5.   אך פתאם, האח! עבים התפלצו,    וגדודיהם לרסיסים התפוצצו,    מחשרת מים עיני זיו הציצו;    עוד רגע – ועננים כליל נפזרו,    שפרירי שמים שבו הטהרו    ומתי חלד לתחיה הקיצו.       6.   האח! הרעימו קולות רבותים,    האח! ענה ההד מכל אפסים,    האח! לא נדעך, לא הועם אור שמש;    עוד יפיץ זיוו, עוד יהל, יופיע,    וילהט צריו, כל קמיו יכניע,    עד יחלף כליל כל שואה ואמש.    7.   ובהודו וכבודו הבריק החרס.    וצבי זיקי זהר ענד עטרת,    וכענן החשמל בת עינו נהרה;    ארץ אהובה מבטיו נשקו,    צאצאי תבל אזרועיו חבקו,    וזהב אורו צפם נזר תפארה.       8.   האח! עבר זעם ותחי הרוחה,    נאלם הרעם, המהומה שככה,    ובתהום מרגוע תבל שקעה;    רק רנת ששון הדממה תפריע,    ויששום כל רוח, כל לב יריע,    ובנעם עדן האדמה נמלאה!                                                               *      *                                                               *  9.   הס! מה קול רעם בגלגל יריע,    קול סער מתחולל, רוח יבקיע,    קול אדיר, קול רעש, קול שד ופרץ    חול יחיל רקיע, תרעד אדמה;    התשוב תבל אל תהו ושממה    ולכל יושביה האם נחרץ קרץ? ]    10.   איך פתאם צלמות פרש מעטהו?    עיפתה, עלטה, – שמש איהו?    – שמש זה רגע עוד פניו הזהירו? –    איך עבי עפרת גדלו כענקים    איך חצי רשף ירבו משחקים    איך נגהי אור יום יאפילו, יקדירו!       11.   רעם אחר רעם ישאג, יצריח    יחצב להבות, ערפל ירתיח,    ממשק עבים תחרשנה אזנים!    אשדות שלהבות מבטנם יפרוצו.    במעוף עקלתון כחץ יתרוצצו,    ויפלסו נתיב בתהום חשרת מים.       12.   העלתה משאול מאפליה נצחת?    ומרירי קטב ההקיא בור שחת?    או מי הים אל פי עבים נשפכו?    או כל הררי געש לועם קרעו,    והרת נחלי לבה חוצה יצאו?    או לפידי תפת הם התלקחו?       13.   בין שואת ערפל להט הברקים,    פרץ גל כבד מתהמות השחקים,    ישוט, יתעופף על אברות סופתה;    אחריו גם שני ושלישי ירדפו,    אל אפסי צפון יגיחו, ישטפו,    ויגדל חשך ותרב עיפתה.       14.   אל ארצות צפון שם פור התפוררו,    ובדוד נפוח בעבים ננערו,    וארבות שמים אז חיש נפתחו;    רגע – ומבול מי נח התפרץ,    הרוח ים אש הוא כבשן הארץ    ומים ואש מלחמה ערכו.       15.   רגע – והמלת הרעמים נאלמה,    ומשובת הסערות קמה לדממה,    ומצולת עבים לקרעים נקרעה    התהום הנורא בינימו פיו פער,    ובעמקו, מה זה? – הה תאחזני שער! –    מה שם אביטה? – הה, נפשי יצאה! –       16.   שם תמרות עשן גם אש ויקוד רהב    זרם דם שוטף בין לפיד ולהב.    גלגלי קיטור בין חשך ואמש;    ובתוכם, מה זה? מי שם יתנועע,    יברק גם יחשך, עולה גם ישקע,    מי שם? הה, שדי! הזה הוא – השמש?!..       17.   השמש כה רצוץ בחרי וזעם?!    כה נטוש, כה רטוש בין נפץ רעם?    כה נדחף, כה נסחף בין גלי מות?    השמש, האור, כה רגע, כה פתע    קרוע, פצוע, שסוע שסע?!    כה הודו גם נזרו כסה צלמות?!…                         - - - - - - - - - -   18.   חיש, ומי עבים יחדו התלכדו,    חזיוני שחק נסתרו, נודדו,    ופה על ארץ אך שמה ושאיה!    אך רעש ומבוכה, אך קדרות אפל    ובכי וצוחה בין כל שוכני שפל,    ובדמעות תמרורים תבל בוכיה!!…                             - - - - - - - - - -   ב.  1.   מי שמש כל ארץ? הלא המלך.    הוא יאיר מטה כשמש ממעל.    הוא ישלח אורו אל כל עיר ופלך,    ובאורו חיים יפיץ על כל שעל.    גם עיני כל גבר אליו תשעינה,    כי מרפא למו בכנפיו תחזינה    2.   ומלכי רוסיא, ממלכה אדירה    – כי מכל ארץ גדלה שבעתים –    מנגהם הן כל הארץ האירה,    ולכל שואפי אור מידם קרנים;    הם פה השמש כשמש על עבים.    ומלכי ארץ נגדם אך כוכבים.       3.   אך ראשון במלכים ראשון לאלה,    אלכסנדר השני מלך רסיה.    הוא הוא כשמש ממרום כס גבה    האיר לארץ, כל יושביה חיה;    על כל אפסי תבל נגה אורהו    ובין מלכי ארץ לא קם כמהו.       4.   הוא חשף גדלו עת עלה על כסא,    מכף אויבים רבים הציל רסיה.    לצבי ולכבוד אז הרים הוד נסו,    ולהשיב השלום הגדיל תושיה;    ופני כל עמיו אז מגיל נהרו,    לא מלך אך אב הוא יחדו אמרו       5.   וכאב אוהב בניו אהב עבדיו,    וצדקה וחסד עשה לרגעים,    וחמת מלחמה אך הכריעו ידיו,    הוציא טוב לבו לפעלת ידים.    אז נתן קולו; הסיר, השיב, כפר!    אז יצאו מעלליו עצמו מספר.       6.   אז ארצו הרגיע מתת לצבא    בניה – בניו, כי שקט מסביב.    לחבק בר בטנה אם בוכיה שבה,    כי הושב אל אשה, איש-חיל, אביו.    מפח המשפט ישרי לב הצלו,    גם חוטאים, – יבושו לחטא יחדלו.       7.   הוא רחם גם פושעים עובדי בפרך,    ויקל ענשם כאל טוב סולח;    חסדיו כי יראו, ייטיבו דרך,    ולתקן עותתם יחליפו כח.    מוסר גו הסיר, ממצוקות הוציאם    ולהתם חטאת בעבודה הושיעם.       8.   הוא רחום האזין קול דלים, קול רשים,    הסיר על מסים אך ענד הנזר;    הוא רבבות אלף עבדים נגשים,    הוציא לחפש ויהי למו עזר    כי יאכלו טוב ארצו, חסדו ישבעו    גם כי יחכמו וכבוד איש ידעו.       9.   הוא מוסרות כסל מעמיו פתח    הקים בתי ספר, האיר אור דע,    ויהי למו שמש חכמה זורח,    ומקור מי בינה מלבו נובע.    אז למרום האשר ארצו עלתה    כי חכמה פי שבע מאשר היתה.       10.   הוא ידיו חקים חדשים חקקו    הכין שופטי שלום, עם משפטי צדק.    גם כל דת ודין ככסף זקקו,    ויגדור כל פרץ, תקן כל בדק.    כל ענפי המסחר השגיא הפריח,    ובכל אשר פנה השכיל הצליח.       11.   אך לא רק על ארצו פקח עינים,    כי תרוץ, תעל מחיל אל חיל;    כי אם כשמש מרום חוג שמים    האיר תבל כלה יומם גם ליל,    מלהט חרבו כל עול נצמתו,    ובצל כנפי חסדו נדכאים חסו.       12.   אך הקשיב נאקת עשוקים ורצוצים,    ולאות פיו מהר צבאותיו נאספו:    הציל עם נדכה חמשים וחלוצים,    קדמה, מזרחה אביריו שטפו;    ובראשם מלכם ואלהי הצבאות,    הצליחו, הצילו, הראו נפלאות.       13.   בן בצפון ארץ זרח זה השמש,    אלכסנדר השני, המלך – הגואל,    וכבר אור חכמתו הפיץ ליל אמש,    אך עוד לא נלאה ולהאיר עוד הואל.    לכן כל איש אם מעלליו בשרו    כי יוסיף יפליא עוד חסדו שברו.       14.   אך שדי, הוי פתאם, הריק בזעם,    חצי אשפתו על ארץ תחתיה,    קול חלף כל לב, קול נורא כרעם,    קול זעקת שבר עולה מן רסיה,    קול, אויה! הד כל לב בבכי יעננו,    קול, אויה! ירעים: אלכסנדר איננו!!       15.   קול איום כמות, כחץ מקשת,    עף חיש וידא עד כנפות הארץ,    כי ילדי השחת לו זרו רשת,    ובלי מות שמו אל חייו קרץ;    ומשיח אדני רוח אפינו,    נלכד בשחיתות לו טמנו אויבינו!       16.   קול זה חץ מות אל כל איש הנהו,    כל שומעו התפלץ, דמיו קפאו    נפשו יצאה ויפג לבהו.    האמין בל יכל עת אזניו ישמעו,    מה פתע, מה איום, – הוי שד ורצח! –    נלקח אבינו ממנו לנצח?!!       17.   זאת המקוננים קינתכם תשאו,    ולבבות קרעו אם עוד לא נקרעו,    ובכו כל גבר – אם לבכות ידעו –    יבכו, הה! אם רק די דמעה ימצאו.    די דמעה אל שבר לא בא כמהו,    מני עת צאת תבל מרחם תהו.       18.   הוי, מלך צדיק, שר שלום ואמת,    אלכסנדר אב רחמן, תקות כל גבר!    אל קצך גם חלמיש צור ילך תמס,    ומה לב אנוש איך יכיל השבר?    רק חיל ורעדה – לא דמעה – בעין,    רק אבל ומספד ודברים אין!       19.   איכה דם מלך, גואל ומושיע,    איכה, הה, יומם ישפך כמים?!    איך עיר ממלכתו, בה אורו הופיע,    איך חלל תראהו? שמו, שמים!    איך ארץ העזה דמו לבלע?    איך כדורי רצח – עדיו לנגע?       20.   זה חמש פעם אל הראה נפלאות,    הציל אהובו ממוקשים לו שמו,    – כי חייו היו לחיים תוצאות –    אז כל עמיו עלסו, אויביו נכלמו;    עתה כי גוע כל שפה נאלמה,    כל סרעף לא יבין מדוע? למה? –          "
4127,וידל בנבנשתי,47,1,1,2,1,0,0,וידל בנבנשתי,   	 	 	    נכה רוח נדוד / וידאל בנבנשת  כתובת: אחר כן בניתי בית בדמות שיריו ובמתכנתם       נכה רוח נדוד פלח סגורו / והריק בחרי אחריו סגורו    סגורו שת פרוד קרבת ידידיו / ולא יכהה ולא יגהה מזורו    מזורו שם ביד חברת ידידים / ועל גחלי נדוד יסד מגורו    מגורו בא ולולי ים זמירך / באש נודך שמו אבד וזכרו    וזכרו החיה רוח ידידות / שעפי ילכו חשך לאורו        
1590,יהודה הלוי,26,1,1,1,1,0,1,יהודה הלוי,   	 	 	     אחיות נתנו לבכור יהודה    שתים הן והאחת בעולה    ושכבת בחיקו הבעולה    ויושבת לצדו הבתולה.  עמרם        
5293,דוד פוגל,206,1,3,4,1,0,0,דוד פוגל,"   	 	 	     ידעתי הערים,  בן לא תוכלי בא חיים, פרתי.      טוב כי נקחה חיינו עמנו  וכל עופותינו,  ונשובה הביתה.      לשולי עירות נסו נהרות  אל לא-אדע-אן —  עתה נלכה בלאט בעקבותם, פרתי.        "
5605,יעקב שטיינברג,261,1,3,4,1,0,1,יעקב שטיינברג,"   	 	 	    ב   יש דבר-מה בחיים, כבחיר-מאויים    הוא נעור בלב מבלי-דעת;    דמות שפה לו אין, ולזכרו כל-עין    מאמון אין-גמול-לו דומעת.    עליזים מנעורים ולבבות עכורים    יסבו במעגל-מסתריו;    גם נבון משיבה בחרדה ערבה    לדמותו הנמוגה שם ארב.    נפרדים כנטפים הימים נטרפים    בגלי העתים הקרים;    ועבר כי גוע בלי שארית נחשבה    גם נחם כבר גל בו לא ירים.    ופתאם יביאם גורלם אביהם    במשפט ובחק אשר צוה;    ולתורם כי קרא, שלובי-מטרה,    ישישו הימים בנתיבה.    באפלת היצירה יד-סתרים הבעירה    המדורה אש-חיים לה קרא;    המות בה נפח — ולאפר ישפך    מטר זיקי-חיים ואורה.    מי יועיד שלומים לרשפים אטומים,    אור-רשף מי ימד במשורה?    לא ברך כי יבער הזיק באור חור,    ואחרית הזיק לא ארורה.    ופתאם כאחת הארץ נמתחת    רק די היות שרטון מנוח;    ובתא אחד סגור בטחון ומגור,    ולרוחך סגר ופתוח.    ותמה מכשלה באין רוח פללה    אי תהום ואי משען גבה;    גם נעות-המות לחנם אורבת    באין לאן מעוד ושקוע.    הפכפך העמל ויצרו לא גמל    לבלם פי הדאגה הבלה;    ובשגעון התוגה חוג-יוצר מנגע,    וקלה רק כנף-הבטלה;    מדורות חדשים שדות-עולם נחרשים    ומשגשג חרול-השממון;    תחתיים ושניים בחיים מפליאים    ויגון לא נדע אי טמון.    ופתאם ונדע: בדרך הכבדה    מה מאד שח רוחנו לנוח,    אלמלא נפקדה נפשנו בחרדה —    והיגון הציר השלוח.    עת תוגה שככה — אל תכלית נשכחה    מי יריץ את צבא הגאיונים;    וקמו ענוים בדמיון-להבים    משתותם את כוס-היגונים.    כן חוזר חלילה: המבקש לא גלה,    וחובק-יד יבך לאבדה;    כן חידה על צירה: החסר לא יירא,    ונפש היוצר חרדה.        "
6342,שמעון גינצבורג,344,1,3,4,1,0,0,שמעון גינצבורג,"   	 	 	       על השלג צללים, על השלג אורות.    אורות טובות! מנחם גילן    לבנה קפוא־החרף, שבוי רשתותיו.    בדמעות־אורה בוכה אלן.      דמעות לו — נטיפות־אור; וטוב לו, טוב לו:    קלפה התפוצצה,    נתקו כבלים כפוים על לבבו צעיר —    ותפלתו אל־התכלת, תכלת־אביב, רצה.    על השלג צללים, על השלג אורות.    אורות צוחקות! מרחמות בהלן    לבנה תפוש בכבלי־חרף, קפוא־העבר…    תוך מרגליות של אור משחירות בוכה אלן.    על שכל החרף שריה בעד שמי־תכלת    ובעד אור חצצה:    בוכה על שבלי יסורים אין האשר נתן,    על שאחרי קפאון־מות שוב אור־חייו מצא…   1915.       "
198,יהודה ליב גורדון,2,1,3,3,1,0,0,יהודה ליב גורדון,"   	 	 	    (אישהוד ואשתו ולפניהם השדכן)  היא אל השדכן:   בתנו בגרה, האין לכם חתן לבתנו?  [השדכן]    אתה [אישהוד] הנך ראש בית אב,  על כן שמע בקולי איעצך עצה;  היום חצי החדש אב  וביער עמדים מלכרת עצה…  ­­­­­­­­­­­­­­­­­­­—————    הנה חג היום במחנים  ובנות העיר יוצאות למחולת המחנים  ובחורים באים לראות בבנות הארץ…     היא:   בת אחת לנו ושמה שושנה,  כשמה כן היא מראה כשושנה,  לא כשושנה נובלת עליה,  כי אשה היא שכלי זינה עליה,  יפיה וטוב טעמה הם לה לעדה  כי תוכל לבא תוך קהל ועדה.     השדכן:   למה לא תשלחנה החוצה? האש  נערה לא תאבה לכת אחרי האיש?      לא נסתה ללבש בגדי משי ושש  ולהציג כף רגלה על בהט ושש.     בעל הכרם:   כרמי שלי לפני, אני לו אדון,  כל הנעשה בו אשפט אני אדון.  כל באיו קדשים יהיו כשפלים כרמים,  כל פה דובר נבלה לא יפנה דרך כרמים.     אל השומר:   גרש האיש הזה מתוך כרמי –  מעל בקדשים הוא, עכן בן כרמי,  כי כמהו מלאו לבו למעל-מעל,  ויאמר: כי לא ידרשהו אלה ממעל.              "
4644,טוביה בן משה כץ,64,1,2,2,1,0,1,טוביה בן משה כץ,"   	 	 	    לכבוד הדאקטאר אפרים את פגשתיו בקארלסבאד   טרם ידעתיך שמעך שמעתי    עוד לא ראיתיך תכונתך ידעתי    חכמים וסופרים שבחך יגידו    אנשי שם גדל חכמתך יעידו    ישישו בחברתך ולקראת בואך    טל למו דבריך דבש אמריך,    ואני אנה אמצאך לא ידעתי    רבות חפשתיך ולשוא יגעתי    הרביתי לבקשך ותחבלות פעלתי    אך בכל זאת ראה פניך לא פללתי    אז אמרתי אין תקוה, נואש לתקותי    עדי פה עיר קרלסבד לשתות מי באר באתי    והנה בבקר עת צאת השאבות    בהתאסף העם כאבים וכאבות    לשתות למחלתם מי באר מים חיים    והנה נא בתוכם גם אתה אפרים    אחזתיך ידידי! אחזתיך ולא ארפך    אם לא עתה מתי אוסיף עוד אראך?    שעשעתי אתך וחברתך נעמה    חכמתך ומדברותיך ששוני המה    נפשך נקשרה בנפשי ולא אשכחך    מצאתי את שאהבה נפשי ואזכרך    אולם יראתי אם אתה תרחק נדוד    מי יודע אם תזכרני אתה עוד    לכן קח מנחה ההולכת לפניך    הא לך “תאר פני”1 שימה בחיקך    והיה בעבור זמן בוגד על פנינו    שים פני לעיניך ואל תשכחני.        פאטאגראפיע  ↩           "
108,יהודה ליב גורדון,2,1,3,3,1,0,0,יהודה ליב גורדון,"   	 	 	    מה-תתהללי בעמקים?  זב עמקך הבת השובבה.  (ירמיה מ""ט, ד).   בעמק השרון שושנה פרחת,    נותנת ריח טוב ומלאה נחת,    בגאון קומתה ובשלל צבעיה    כבתולה עולה מן הארץ מראה.    – שושנים ופרחים הדר עמקינו    בהיותנו יושבים על אדמתנו,    עת את ומחרשה עוד לא זנחנו    ולמאזני משקל ידנו שלחנו! –    ובכרמי עין-גדי במחולת מחנים    תצא בת ישראל יפת פעמים;    בת עמי-נדיב מעדנת טופפת    כשושנה חיה לעין נשקפת.    וצעיף הצניעות על טהר פניה    תשמיע הוד קולה, תשפיל עיניה:    ""בחור, אל תתן עיניך ביפי,    תן עינך במשפחה אין בה דפי"".    בשתים אלה התפאר ישראל    עת נר אלהיו על ראשו עוד יהל    ובלבו התנוססה רוח אבותיו:    בהדר עמקיו וצניעות בנותיו.    פתאם רוח משחית, רוח שדפון    נעור מבבל, בא מירכתי צפון,    במקום כל הברכים כורעות לבעל    וכבוד הנשים על מזבחותיו יעל;    רוח משחית זה, רוח זלעפות    משאתו תתעלפנה הבתולות היפות,    עבר בשרון וחלף ביהודה,    נגע עד שער עמי בת-ציון השדודה.    ובצאת בת ישראל בשדה לשוח    פגע בה פתאם ויתקפה הרוח,    ובחיק העמק היא נפלה כרעה,    בוססה שושניו וצעיפה קרעה.    מני אז צניעות בת ישראל חדלה    וכבוד אביה לארץ חללה,    גם מעמק השושנים גלה יקרו    נס לחו, פג ריחו, פנה הדרו.        "
3103,שלמה אבן גבירול,40,1,1,1,1,0,0,שלמה אבן גבירול,"   	 	 	       לו נעצרה או נבצרה תאותי / לו כלתה או אבדה תקותי    אוחיל ־ נפשי אמרה נואש, ועוד / לא נוחלה ־ כי נחלה מכתי    אגער בשרעפי להכבד וגם / על מחשבותי אעלה משאתי    האם אצוה על קרבים יהמו: ״השמרו!״ ־ לא שמרו מצותי.    אמר לעיני: שחדו מכחכם, / אולי תכבה היקוד דמעתי,    על כן אני כפר דמעי אתנה / שפתי, ושירתי פדות אנקתי.    אבכה במסתרים עלי עיני ולא / רע מעודד לי לבד אנחתי.    אולי תלאות ידרשוני יום ליום / אשא אביריהם עלי [אבר]תי    לו השמלות כנפשות נשאו ־ / משאת תלאות נקרעה שמלתי    כמעט שנותי בעצמי יתמו / וכבן עזריה מהרה שיבתי    יבכה לבבי אחרי נפשי עדי / אחשב נעורי אחרי זקנתי    מה לעשות לו כי יעדתיו להיות / חרבי ומגני וגם צנתי    אם אמרה קשתי ־ [והוא] רשתי, והוא / פשעי, והוא פשעי וחבורתי    פשעי וחטאתי ־ תבונתי, ומי / יתן זמני יעביר חטאתי    ירדף וגם יהדף [באפו] הזמן / נפשי וירמס בחרי חיתי        די כי [הרימו]תי מאד נסי עדי / מכל גבעות נשאה גבעתי    האם תמלט לי שאר תשכיל ואם / תשכיל עשה אתן לך חלקתי    אם אין לאל ידי להשגב ולו / חכמת שלמה תהיה חכמתי    אולם אני על במתי עב אעלה / לו אספו בדי שאול כנעתי    ב ה לה ל אעזב / עד אפלה ארץ מלא קומתי    לו שפטה ארץ בצדק שוחרי / צדק ־ אזי בי ענתה צדקתי    מה אאריך שיחי ותבל היתה / טובה אבל באחרונה באתי        ומארבים כי לכדו לי מעברות / חכמה, עניתים: הא[ני] אפרתי?    הרחיב פתיות אהלו בם ואני / ארחיב כמו נשר לזאת קרחתי    לו אש כאש מתאוננים בם נפלה / לא אכלו עד אכלו קנאתי    תכהה מהרה עין ימינם בעבור / לא ראתה מני לבד צורתי    אל נא תריבוני, למען קללת / אלה תכפר [לי] בעד אשמתי.        "
1652,יהודה הלוי,26,1,1,1,1,0,1,יהודה הלוי,   	 	 	     שאלו מעפרי שלומי יענה מה בצע בדמי  דברו נא אליו חלקות    ימאסה בצע מעשקות    לו לעיני הנעתקות  לו להשיב קט מנומי יחזהו אולי חלומי  הצבי אפדהו בנפשי    מות בני איש עלי ישיא    הוא פקיד גן עדני ואשי  מלחייו עדן בשמי כאשר מעיניו סמי  הן בחצי עיניו יונה    לב עמיתו יכה וישנה    השמחים לאיד אענה  אם ידידי נהפך לקמי על אהביו משרה לשכמי  בחמדות עולם אפדה    ליל אשר עשיתי דדי    בו צבי החן וארדה  משפתיו צוף יין כרמי ואנשק לחי אדומי  מבדלח פיו השקני    דם ענבים בשפת שני    עד אשר קץ ויענני.         
925,משה אבן עזרא,11,1,1,1,1,0,0,משה אבן עזרא,   	 	 	     רעי שתו כי הסתיו עבר / גם מחלצות זקן זמן פשט    אכן בחול שמש בטלה סות / נער עלי עמק והר פשט.        
3399,מרדכי צבי מאנה,45,1,3,3,1,0,0,מרדכי צבי מאנה,"   	 	 	     החמה נעלמה,    כי נטתה הימה,    מדרכה לנוח;    ובאהבה למעוני,    מבעד חלוני.    רוח צח יפוח.  נגהי יום גועו,    הצללים הצעו,    על כל קצוי ארץ,    וברב עז וחיל;    בדמי נשף ליל    רוחי יפרץ פרץ          "
1245,שאול טשרניחובסקי,16,1,3,4,1,0,1,שאול טשרניחובסקי,"   	 	 	     פה בגנה,    בצל הסבך,    על הדשא    נשב, אח!      אך שתי דלועים,    כרוב וצלף    וגומת מים    כמלא כף, –      ועולם מלא    קטן, קט,    שם מתרחש,    נע ונד.      שבה פה דומם,    שימה לב:    מחול בני יתוש    במי הגב.      בזמזום עלז    בוא ושוב,    קורא, שורק    זבוב אל זבוב.      חגב נאה    על גוש חול    קפל כנפיו    כעין הכחול.      מן הדלעת    מני רום    נפל צב ולא    יוכל קום.      נמלה רצה    רוץ ותקש,    במעברה    על קנה קש.      גרגר פול לה    וכחה תש –    הלעזרתה    עף העש?      באור החמה    וביקוד    לשתי ""פרות    משה"" סוד.      ומנמנמת    על הבד    החפושית –    עד יום רד.      שבלול ענג    נחפז מעט,    פושט קרניו    אל כל צד.      חוטי כסף    ופז שור, –    בן עכביש    מתח קור.      ילק שורק,    חרגל שר,    חסילים נצים    על קנה בר.      זוג של דבורים    בא ורן:    ""איה, איפה    פה המן?""      צרעה עונה    בנהם רם,    תדוד, תתע    פה ושם.      הצפרת    תט במעוף;    תרפרף, תעמד    על הכרוב.      לטאת ספיר    חלפה כחץ –    על זבוב צוהל    בא הקץ.      תולע ברד    בא על בד…    הנח למו,    נשוב לאט.        "
3610,אברהם אבן עזרא,46,1,1,1,1,0,0,אברהם אבן עזרא,"   	 	 	       אות אל גאה / יום יום אראה, / כוננת א-/ רץ ותעמד.  יי מלך, / יי מלך, / אדני אלהי / גדלת מאד.  בקרבי קדשי, / איכה אשי / זכרו – ונפשי / יודעת מאד!  רוחך טובה / תורה נתיבה / לי, כי רחבה / מצותך מאד. הן קדמת, / על כל רמת, / כי עצמת / ממנו מאד.  מראה עיני / ומשמע אזני: / גדול אדני / ומהלל מאד!            "
5866,יהודה קרני,332,1,3,4,1,0,1,יהודה קרני,"   	 	 	     אותם אורי ותמי במשבצות –  הכוכבים בשמי חצות,    כוכבי שבתי, כוכבי לכתי,  נגהם זככני אף החטיא;    אותם הנחושים ואותן שאילותי  בכל כוכב למסלותי;    אותה הרוממות ואותה הפעמות  מסוד שעם חיים ומות.    כוכבי שמים זה עם זה סחים,  אך אין בשורה מן הנצחים.    ולמה זה קראתם לי כי אקום  בחצות לרן כוכבות היקום?        "
2888,שלמה אבן גבירול,40,1,1,1,1,0,0,שלמה אבן גבירול,   	 	 	    ומן גדّ קולה [ומדבריו המוצלחים]     לחולת אהבה נפשי שלולה / בעולת חֽשקים אינה בעולה  ועמדת ושחקת עדינה / משוטטת וירדת ועלה  והלכת כחרב בין חללים / ולא־תשפך דמיהם בֽמסלה.        
3619,אברהם אבן עזרא,46,1,1,1,1,0,0,אברהם אבן עזרא,"   	 	 	         אצולה ממקור חיים מאירה, / גזורה ממקום קדש טהורה,  ברואה מבלי תבנית יחידה / ומחכמה ומכבוד יקרה –  ראי על מה שלוחה את בתבל / ולמה זה בגוף אפל עצורה?  הלעד תרדפי ילדות ושחרות / והבלי האדמה הארורה?  מתוקה לך בראשיתך שנתה – / והיא קשה באחרונה ומרה.  חמודות הזמן עזבי – ולמה / בצאתך תהיי גלה וסורה?  זכר לחקר כבודך – זה יסודך, / וטובך – לעבד אל חי במורא.  קחי עצה לעולם זה, למען / בעולם בא תהי עם אל צרורה.          "
6743,חיים דוד נוסבוים,402,1,3,4,1,0,0,חיים דוד נוסבוים,"   	 	 	       ירוץ ככב אלי ככב,    יחדו יעלמו בתוך עב,    בחיק אפילת העננה,    המחפירה פני הלבנה!    שם יתאחדו בנשיקה    של האהבה העתיקה,    ונגלה למו ראש הסבה,    רז הטמיר, סוד החבה!    ככב אלי ככב עף    בעקבו עלה, צף    נתיב בהיר, שביל החלב,    ומהודו אצל עליו    לוית חן, ברק מאורות,    רשפי זיקים, רסיסי אורות;    וירונו אחר, אחר,    ככבי לילה, ככבי שחר!    יביט ככב על האדמה,    “מאדם”, יגיד, ""אני הנשמה!    בהיותי אנוש, במחשכים    אז ישבתי, וממעמקים,    מגו כלאי, העלני    שר הרוחות, וגאלני;    ובמרומים, מעל לעבים,    אתהלך, ככב את ככבים!""…        "
3087,שלמה אבן גבירול,40,1,1,1,1,0,0,שלמה אבן גבירול,   	 	 	         בצרכם כל עצל / והוא להם כצל / ולמקלות פצל / וגזר לגזרים  ונשא את ראשם / והזריח שמשם / והרוה את נפשם / כמלקוש ומטרים  בלבו יסתירם / למען יזכרם / ועינו תשמרם / נשפים ושחרים  לכן ידע כל עם / אמת כי הוא רועם / וכי הוא מושיעם / בצוקה ומצרים  וזה מפעל נבר / ומבין כל דבר / אשר בתם גבר / כזכים וברים  בתורת אל בחר / ומאס כל מסחר / בלי אמור: מחר / אשנן בספרים  ביען הם אמו / ואביו ולאמו / ומתק מטעמו / הגומר בפשרים  יזכהו האל / ראות בנין אריאל / ו[יש]וב ישראל / לקדשו נטהרים  ופיד אח [לא יראה] / ושאה לא ישאה / אבל גאה יגאה / ויעל כנשרים  והימים האל / כשמום ישראל / ישימהו האל / לדורי הדורים  עד / לבבנו [סועד] / ואת לנו מועד / בשמחה [ו]בשירים  ואתה פסחנו / ואתה [כח]נו / ואתה רוחנו / בגויות ופגרים  ואת חדותנו / ואת תאותנו / ואת תקותנו / בקום האכזרים  ואתה מלכנו / מישר [ד]רכנו / וממתיק חכנו / בנע[ם] מדברים    אלהים יפרך / בקרב עירך / ואת כל עריך / ישו כיקר כרים.        
102,יהודה ליב גורדון,2,1,3,3,1,0,0,יהודה ליב גורדון,"   	 	 	    תשובה לבעל “היום”  על השיר “שורש נשמתך”.   מנעורי כ“רב” גדלוני    ולגאון להם שמוני,    על שירי התענגו התפלאו    ויהודה הלוי לי קראו.        את פני אז חלו כפני עשיר    וממני למדו לשיר    ולמלוה להם הייתי,    גוים רבים הלויתי.        גם נפשי לקחו גם גוי,    וכל זה להם איננו שוה –    ומרבי יהודה הלוי    נהייתי ליהודה הלוה.        על מצות חז""ל עברתי    ובגוי קטן לא נזהרתי –    ויהי הקטן לגדול והצעיר לשעיר –        ובגדלו ממון ישראל חמד    ויסחר במעט התורה אשר למד,    ויסחר באמת ויסתר בשקר    ויהי לנוכל וצבוע ונמכר לעקר.        אין בית לא דפק בו על הפתח,    אין דוד אשר לא הוציא מתוכו נתח,    אין מכיר ומודע, אין גבר עמיתו    אשר לא שלח ידו אל תוך כיסו.        ובעת אזל הכסף מכיס מכרו,    אף אבדה האמונה בו ובמסחרו –    ויפן כה וכה לראות אם לא מונחת    במקום מן המקומות עוד אגורה אחת.        אז זכרני כי עשיר הייתי    ובעשרי גוים רבים הלויתי,    אז נראה לו בחזון – בחזון איש משתגע    כי גויתי כתרשיש ונשמתי – כמטבע.          "
4743,מאיר הלוי לטריס,70,1,2,3,1,0,0,מאיר הלוי לטריס,"   	 	 	    הומה באישון לילה     למה תבכה צפור נעים!  בראש הבכאים?  כל החיים נמו שנתם  במעונתם  מעמל יום בצל תנומה  שכנו דומה  מדוע אתה לבדך  ער הנך?  למה תשא את בן-רנה!  נהי וקינה? –  אך בן-עוני נשבר רוח  לא ינוח  כאבו נעכר, נפשו מרה  בעת צרה  גם איש חוטא כי חטאתו  תגזל שנתו;  אולם ממך מי ימנע תנומה  לשכון דומה?  הלא כתארך חמדת יופי  אין בו דופי  ככה נפשך גם פנימה  אך נעימה? –  הצפור    אך בן-עוני נשבר רוח  לא ינוח  כאבי נעכר, נפשי מרה  בעת צרה  אשם אשאף צפור בודד  כעוף נדד  כי תמתי בצל תנומה  תשכון דומה  שנת המותה היא נרדמה,  היא נאלמה –  לכן איליל ארבה בכי  אולי תחי!          "
3351,מרדכי צבי מאנה,45,1,3,3,1,0,0,מרדכי צבי מאנה,"   	 	 	    1.   לולא צפרי זמרה נגן ייטיבו    בתרועת הידד לי שירים יביאו;    שושני ניחוח נפשי ישיבו,    ובשלל כל צבע נגדי יופיעו.  2.    לולא כוכבי זהר עיני שמים,    אפלת ליל חיש מני יסירו;    אז נפשי לא כלתה לראות בחיים,    וכבר זיקי תקוה בי לא האירו.  3.    אך צפור-הזמיר שם שם על ענף,    ישפוך בלבבי ממתקי שירתו;    זמרת יה אקשיב מפי בעל כנף,    אז ישכח לבי חיש פצעו, תוגתו.  4.    אך שושנה יפה, פה על חוף פלג,    תפתח לי כוסה גם תפיץ ניחוח;    פה זיו חכלילי, שם לבנת השלג,    ירהיבו עיני עד תשמח שמח.  5.    אך כוכבי נשף ממרום יופיעו,    הן קסם זיו נגהם אלי יושיטו;    ובעמקי מרגוע לבי ישקיעו,    גם עצבי, גם זעפי הם הם ישקיטו.  6.    הם הם ישקיטו כל עצב, כל תוגה,    הם הם ימתיקו לי רעל החיים;    אך בם תתענג כל נפש ענגה,    אך בם אתעלס פה תחת שמים!      אב, תר""ם, עיר מולדתי.       "
2030,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	    (על מות הרח“ג ר' נתן ב”ר מרדכי אדלר הכהן)       נר אלהים במקדש-אל כבה,  תם שמן החיים.  נשמת אדם דגול מרבבה  אויה, עלתה שמים.  מאורנו כבה, איך נלכה?  ראשנו בעפר, עינינו בחשכה,  דגל ישרון, נס שמים  כי נפל – נספק כפים.  ארבעים שנה, כאבי נביאינו  דרך ד' הורה לנו,  לתורה, לתעודה האיר עינינו  עז האמונה הקים בנו,  רועה נאמן, על מי נטשת הצאן?  הנשר הגדול בעל כנפים,  כהן מורה לצדקה איהו?  העלה אבר למרומי שמים  נצח קנו, ובל עוד נראהו.  זיו הודו עוד יזרח כשמש באביב  לנו, אך לנו, חשכה מסביב.       (חבצלת, תר""ן, גל. 16)       "
664,קדיש יהודה סילמן,7,1,3,4,1,0,1,קדיש יהודה סילמן,"   	 	 	     תחת שיח הירקרק,    זוג ילדים שם;    יש ילדה יפהפיה,    לה עורג לבם.    סח זה סבל אהבתו,    מה לבו בו יך;    אז גם זה באמרתו:    – אף אני הן כך.    – יום ויום אני רעב,    מתהלך עם סוד;    אצל חלונה אוהב    שם תמיד עמוד.    – ואני כה נע ונד    מתהלך כל ליל.    אז גם זה ילחש אט אט:    – אף אני כל אל…    קור וגשם, סער עז,    לא יראו השנים;    הוי, אמם נתרגזה אז    ו…לקו כפלים.    אז גם אבא, אוי, אוי, אוי!    – הוי, שכבו! – האיץ בם.    רצועה לו, כפולה לו,    ויפה “הרביץ” בם…    מנגינת ש. רוזובסקי1       נדפסה בהוצאת “יובל”, ברלין  ↩           "
6666,חיים לנסקי,385,1,4,4,1,0,0,חיים לנסקי,"   	 	 	       יום… אכן יום! אכן יום!    פלא שאין להביע.    אור זה לטיף! זה החם!    תכלת זו של רקיע!    כר זה ירק, רענן!    פלג זה צלול הקלוח!    ענג אולם שאנן    רק ירוני הרוח.    רוח כסמין ריחני…    קסם קסם הוא לי, קסם!    סח גזמאות, ואני –    כל מלוליו לי פז־כתם.    ומאמין אני לו    כי יתרחש היום פלא:    יום זה לא יפן ולא    עוד החמה תשקע סלה.   וישרה זוטרתא 29.8.40       "
6315,שמעון גינצבורג,344,1,3,4,1,0,0,שמעון גינצבורג,"   	 	 	    לאחי יקותיאל       פני עלם־חמדות בעצם אביבו.    טל־אור לו על מצח. שער־כתן שערו,    מתלתל וענג; אדמומית לחי־זיוו,    ויש נדמה: בשר־שושן הוא בשרו.    וטהרת־שחרית עוד תערף, ונהרה,    מעיני־השקדים החולמות במנוחה;    אך קצת בת־הצחוק לו חדשה וזרה    בתמונה הלזו הברוכה.    בכתנת־הקיץ ללבו רוחה –    אך בגחוך של עיניו כמו משהו קפא.    מלבי, בראותי צחוק זה, פרצה צוחה,    כמו אימה משם לי נשקפה.    הראה לפתע, תוך צחקו, את שני    המות האורב לכל – ויאנח?    כך מגחך הפרג שגמל – והנה    עלהו בלאט ראשון צנח…   אודיסה, 1911.       "
3128,שלמה אבן גבירול,40,1,1,1,1,0,0,שלמה אבן גבירול,"   	 	 	    ואמר בתשובתה       היתכן להאיר נר בחרס / השיבני, הכי יש בו אילות?    ואיך יאות לכמוני להשיב / עלי השר מלא בינה ושכלות    אשר נעדר בישראל כמותו / למן היום אשר נפלו בגלות!          "
3123,שלמה אבן גבירול,40,1,1,1,1,0,0,שלמה אבן גבירול,"   	 	 	     לך לך לאומרים, כי / הזמן יכלה ויתם ־    נסתרו דרכי אדמה / מתבונתם ודעתם.    אות לקחתם ממאורים / יחשכו אורם ועתם,    מה תשימון עוד לבבכם / לעלותם או לרדתם?    מאסו כל זה, ותמהו / על יקותיאל אשר תם!     (1039־1040)       "
2987,שלמה אבן גבירול,40,1,1,1,1,0,0,שלמה אבן גבירול,   	 	 	    וקאל פי אסתנג͘אז ועדה [ואמר בבקשו שתקויים הבטחה]     שאלו נפשי תסיר אלצה / כי לא תוכל לעשות חפצה  איכה תראה תקותה כי / תחזה תבל כמלא קמצה  תשאלני שלא יהיה / לרדת עש למחוז ארצה  ובכל אתן שאלתה לא / תדם עד כי יגדר פרצה  רע משך את תוחלתי / אולי אחי אבד קצה  לו נטעת מאז גפן / מרב ימים עלתה נצה  אם את אחי על ראש חכמה / כמצנפת ואני צצה.        
1016,שאול טשרניחובסקי,16,1,3,4,1,0,1,שאול טשרניחובסקי,"   	 	 	     מבוא   אידיליה זו כתבתי על יסוד כמה וכמה זכרונות מימי ילדותי וזכרונות-משפחה. אני ניסיתי לתאר בה ממנהגי אבותינו בטבריה בדור שקדם לנו איזה עשרות שנים. ביסוד ליצירתי זו מונח מכתב אחד, השמור אתי בכתביי, ואת טופסו הריני נותן לפניכם ככתבו וכשפתו עם כל פליטות-הקולמוס שבו בלשון אידית:  ""אין פאדאווקע האט געוויינט ר' אברהם מרדכי דער פאדאווקער, ער האט געהאט איין איינציגע טאכטער, האט ער איין שדח געטאן פון מעליטאפאל מיט ר' יצע ל… איין זון וועלכער האט געהאלטין דיע פאסט און ווען ער פלייגט דארפען פארין אויף טארגעס, פלייגט ער אפ פראווען חצות און זייגענין זיך מיט סעמעיסטווע מיט דיע ווערטער איר זאלט וויסן או דיע פאשט וועט זיין פאר מירו וארים איך זיי אז איך קים אריין אין פריסאטסטוויע ועוועט זיך איין מלך מיט גאלדענע עפאלעטין און שרייט אויס:  אויך דער חתנה פלייגין זיך צי נייף פארין אללע פריינד און פריינדס פריינד און בעקאנטע פון אללע דערפער און דערפליך. אויף שבת צום פארשפיל דאס הייסט דיים טאג ווען דער חתן רופט זיך אויף פארין זיך צי נייף אללע מיידליך צו דער כלה. אויף דער חתנה זאנען געקימען 20 מיידליך וועלכע האבן געטאנצט איין גאנצען טאג. און אויף דער נאכט איז שוין קלעזמער אויך גיוועזען און מען האט ווייטער געטאנצט. דיא אגאטשעניע איז גיווייזען מאצעלעך מיט ציקער. מאנטיג איז מען גיפארין באגייגינען דיים חתן מיט קלעזמער מען פלייגט טאנצען און שרייען מזל טוב. צו דער צייט זאנען שוין צינויף געפארין אללע געסט און מחתנים און מען האט געהילעט איין גאנצע נאכט. צו באדעקינס דינסטאג האבען דיע מיידליך געטאנצט. דער כלה פריצאסקע אין בעשטאנען פין פיל צעפאליך און איידער דער חתן איז אריינגעאנגען באדעקין האט מען דיע כלה אוועק גאזעצט אימיטען זאל און אללע וייבער האבען ציפלאכטען דיע צעפליך מיט איין געוויין. דערנאך האט מען געהילעט אגאנצע נאכט. דיע חפה וועטשערי מיטוואך איז דער שלייער ווארמעס האט מען אן געטאן דער כלה איין פאריק, נאר דיע מיידליך האט מען שוין אוועקגעשיקט אהיים ווייל פון 6 קול מייל האט קיין ברויט ניט געסטייעט. נאר דער גאנצער אוילם האט געהילעט בין זונטיג. שבת האט מען געפירט דיע כלה אין שול אריין. און שבת צינאכט האט מען געקאכט איין פראשטאלנע בארשץ.""  בהנחת השמות נזהרתי להשתמש דווקא באותם השמות שהיו נהוגים באמת באותו זמן ואם אפשר גם באותם הכפרים. אילו הייתי אני ולטר סקוט, ונכדיהם של אלה – אצילים שייחוסם חביב עליהם, ודאי שהיו מחבבים גם את פסוקי שירי, שאני מזכיר אותם בם הן לשבח הן לגנאי, ואולם אני אינני ולטר סקוט, והם אינם אצילים, ובוודאי ובוודאי שאינם קוראים שירים עברים ואין לחשוש כלום. הכול על מקומו יבוא בשלום. כמה ימים היה המלאך הממונה על השירים מזרז אותי: קום כתוב! אלא שחפצתי לראות שוב את כל הסביבה וכל אותם הכפרים בטרם אכתוב את השיר. כמעט שעלה הדבר בידי, אלמלא קפץ על רוגזו של הבטקו מכנא. גמרתי אומר והעליתי על הגיליון את כל הדברים כמו שאני זוכר אותם וכמו שהם שמורים בלבי מימי-ילדותי. מכתבו של החתן כתוב ברוח הסגנון המליצי הנהוג אז.   שיר ראשון: מרדכי הפודובקאי    ערב היום ור' מרדכי הסוחר בתבואה בפודובקה  יושב על כבש-הבית, שנמשח זה-עתה טיט לבן  ועומד צנוע במחרוזות של פלפל מאדים-ארגמן,  תלויות כנגד החמה לימות-סתו יבואו, מכלת  ביחד עם דלעות זהבהבות, שתבנית הנבל להנה.  מועד שוב הבהמים ורועי-הצאן מן השדה  בשאון ומהומה ומבוכה ובענני אבק פורח.  געה תגעינה הפרות הנענות להם לעגליהן,  אשר פרשו הבעלים מבוא אל הדבר הרענן  לינק משד אמותיהם, ושורקים הרחלים והטלאים  לקולי-קולותן, וצוחו בעלות-הבית מזעיקות  בקר וצאן החצרה, וכלבים צועקים זעומות,  עוזרים על-ידן להפנות הכבשה הטפשה וכל-שור-פר  ממרה אל אבוס בעליו ואל רפת הגבירה בחצר –  וצללו אזנים משמע ועין תמלא חול ואבק.  מרדכי יושב במעלות, עודנו מזיע, מתענה  תחת החם והמהומה, אשר בביתו הגדול  החל מיום אשר ארס את-בתו היחידה את-אלקה  ונעשו תכופים בביתו החיט, האשפר והסנדלר,  רצען ושוליא דרצען, ונעשו בביתו תקיפות  תופרות לבנים ושמלות, חיטות, רקחות וטבחות  וכל “שאר מיני ירקות” (כלשונו של מרדכי השנונה),  ונטלו ממנו כלי-ביתו: שלחן, כסאות ושרפרף,  לרבות המטה והספה הממנה לשנה חטופה,  שנה של צהרים, כי נעשו מסעד ומשען  גפיפות, כתנות ושמיכות, מצעות וגלומי-אריגים,  חלצות-צבעונין ולבנות ושכמות משכמות יקרות,  בתי-הראש בסלסלות ועטורי מקלעות מקלעות,  כפות של יום ושל לילה, צנועות ולא צנועות מתיפות,  גרב ופזמק וסנרים מתגנדרים למו בחשאי:  שרוול לכאן ושרוול כאן ושבל וכנף ושולים.  תפסו כל-פנות הבית, ומרדכי נעשה טפל  לגבי סמרטוטים של נשים ושמלות-חתנה הדורות.  נטל כבודו וידל ואין בו משגיח לכאורה.  נוסף על כל ה“הו-הה” כלומר המהומה בלשונו,  מנוחה לא ידע גם-עתה, כי באותה השעה שם אצלו  מאיר הקבלן – מכרו, יהודי טרחן וארכן,  מצר לבריות בדברו, כי דבריו אין להם שעור,  מושך בדבורו בקול-בוכים; ומרדכי יושב ונאנח,  יען הטל עליו הגורל ונגזרה הגזרה  להיות לבדו שומע את-דברי הקבלן הטרחן.  מאיר הולך וטוחן, ממשיך בקול-בוכים, ומרדכי  עושה את-עצמו שומע, מסכים לו באמן חטופה.  משל למה היה דומה מרדכי באותה השעה?  דומה לבר-שורא שבא במצור ובמצוק והאויב  בנה עליו הדיק וישפך מסביב לו סוללה,  זורק בו אבני-הקלע וחצים רב ובליסטראות.  ככה ישב אז מרדכי והקבלן קולע אבנים:  אגרא… אדרכתא… אנקליטא… הרשאה… גובינא… אקניתא…  גביה… אשרתא… אכרזתא… בית-דין… אפותיקה ופרידה…  קסדור… סניגור… קטיגור… פתשגן… התראה… קובלנא…  פרקליט… אגרת-שום… אמרכל ואסקרטור…  דסקא וקבעתא… השטר… שטר של הקנאה, וגומר…  מרדכי מתכוץ שומע – ומאיר קולע וקולע…      מי זה יודע, עד-היכן היו הדברים מגיעים  אלו לא היתה הרוחה למרדכי בהסח-הדעת.  מרדכי נמלך בכליותיו: מה יעש למאיר: אם יעמד  וישלח באביו ובאמו (ועד סוף כל-הדורות) הרוח,  או ישאלהו: העשה יהודי תפלתה של מנחה?  והנה קרבה בתו אלקה הכלה הצנועה,  באה גם פרידה הדודה… פסק באמצע הדבור…  ""אי מזה תבוא יונתי? העת לך עתה לשוח  ואמך כל-עוד בה הנשמה ורגליה בצקו מריצה,  מדאגתה לצרכי החתנה והמלבושים"".  ""אל-נא, – ענתו הדודה (ומאיר נשתתק ונחנק  באחת באבן שקלע) –, מבית-העלמין אך באנו  עתה, מהזמין הדודה אטלה ואת-אחותנו  פרלה אל החתנה, שתהיה בעזרת הבורא.  שמא לא טוב מעשנו? כך נוהגים, אחי: תדענה,  ודאי תשמחנה בשמחת אלקה, ושמה במרומים  זכותן תגן עלינו לישועות קרובות ונחמות""…  מרדכי ידע כי פרידה הדודה בעלת-לשון,  והיה כי-פתחה בשלג דאשתקד ודשה בגריסין,  הרים תרקיע ושחקים, ודברה על עצים ואבנים,  צופה עד קצה כל הדורות, וסימה – באפונים גמלונים…  נפל מפח אל הפחת ויקדם הרפואה למכה:  ""אמנם ואמנם אחותי, טוב כי לא שכחתן את המתים,  צריך וצריך להזמינם, וברוך המזכיר נשכחות!  אחר ארוחת-הערב ביחד נתבונן ברשימת  אלה החיים להבדיל, הזמנו לחתנת אלקה,  אם לא בלבלנו התחומים ואיש לא שכחנו, ולא יצא  קצף עלינו וכעס וחרפה כזאת לא תמחה.  מאיר נזדרז למנחה!""          ואחרי ארוחת-הערב  ישבו השלשה ביחד: מרדכי, אלקה והדודה  (פרידה הדודה), כי אשתו, אשת-החיל חינה,  עודה עסוקה בשלה וראשה סובב כגלגל.  ישבו בפרוזדור המפלש מסביב לשלחן, ומרדכי  מרכיב משקפיו על חטמו ושמות כל הקרואים בידיו.  קורא בהם לסרוגים ונותן סימנים בצדם.  מרדכי קורא ורושם, והנה תופרות מאזינות:  כפר אהימני – שם שנים: חלצקי והזקן ליסובסקי,  שנים ידידים מאז – אל החתנה ודאי יבואו.  קמינקה, מקדשי נושנות, מיוצאי דוברודז’ה, יסדוה,  חובבי גני-ירקות ורב דגן באסמיה  אשר על חופי הקונקה, השופכה לדנפר – שוב שנים.  צירלין הקפדן וליטינסקי הלץ שבלצים בעולם,  קרוב לי – שני בשלישי – לחתנה ודאי יבואו.  אוי לי מיושבי טוקמק המצינת בטיט ובגזלנים,  אם לא הגיעה פתקתי ליד קהרליצקי וסניצר,  ידידי מקדמת דנא – אל החתנה ודאי יבואו.  כפר לפטיחה הגדולה, מלאה כל-טוב, שם וינצקי,  יטש את-ממכר דגנו, כי בחדר אחד למדנו!  ידידי בלא לב ולב – אל החתנה ודאי שיבוא  הנה מיכאילובקה גדולה, כבדה בחטה הטובה,  היא המצינת ברב-עם, הקשבנה לרשימה ודקנה:  קורנבליט משה ובניו חמשה – “עשרת בני המן”,  זאב פיטיגורסקי הקמחן, הגבאי לדורות, הכעסן,  גורדין המשכיל בהתר, בנו יאני, וסלוינטנטר,  אהרן סרברניק – סוחר ומלוה ברבית קצוצה –  כלם מאנשי שלומנו – אל החתנה ודאי יבואו.  סקלקי הכפר, אשר שם הדבש והדונג המשבח,  שלשה: ברין וחמלניצקי וינטיל הדודה היקרה –  ידידים באמת ובתמים – אל החתנה ודאי יבואו.  יושבי רוגצ’יק העליון – קדרים פחרים עלובים,  רשומים: חוטינסקי רפאל, דב לבדינסקי, צפרסקי,  קרובים-רחוקים וידידים – אל החתנה ודאי יבואו.  ינציקרק – וולף חצירויץ', הוא ‘חציר יבש’ יכנה,  חביב ויקר מאח – אל החתונה ודאי שיבוא.  כפר ביליזירקי, דמתקרית ‘מצרים קטינא’ ביהודים:  שנים בני בוהוסלבסקי ודן ליחוביצר – רמאי,  כלם ידידים יקרים – אל החתנה ודאי יבואו.  כפר סירוגוזי – ליטינסקי, כפר מנציקוריס – ליטרובניק,  זלמן הקבצן העלז וונגרוב “הבקי בזקונים”,  בעלי בריתי ידידים – אל החתנה ודאי יבואו.  חצרות אלשקי הרחוקה, המגדלה ירבוזים נפלאים!  רשום פה: רינוב העלג וימפולסקי – בעל דמיונות,  שארי-בשר וידידים – אל החתנה ודאי יבואו.  הנה קחובקה רבתי, היא המהללה ביריד:  אולינוב זקן אשמאי וקרפ אפיקורס למחצה –  כלם אהובים וידידים – אל החתנה ודאי יבואו"".      ככה ישב והסביר, רושם ומוחק ורושם.  ולילה ריחני ודומם מציץ מתוך החלונות  וסיעות חסידיו הקטנים של רבון-העולם מתכנסים:  יתוש ופרפר בן-לילה, צפרת-הכרמים וחסיל,  ויוצאים במחולות ורוקדים כנגד הנר והמנורה.      שיר שני: יום ו'. “שבת צום פארשפיל”. מוצאי שבת.    יום הששי התחילו השערים והפשפש צריחתם…  נראו עגלות וקרונים ברעש ובענני-אבק  פונים כלפי בית מרדכי, ועל-פני העגלות דמות-פלאים:  גוף – ואין לו שום דמיון מתחת סודרים וכלים.  (יראו הנערות הבאות, פן תשלט חמה בהנה).  והיה בהשמע ברחוב קול שעטות סוס וקול אופן,  לרבות צעקות הכלבים, ונחפזו אלקה ופרידה  אמה ושפחת-הבית לקדם את-פני העגלה.  וזוריק הכלב הזקן זוקף כפופות שתי אזניו,  טס אל הקרון הקרב, אוזר כגבור חלציו,  כאלו בזה תלויים חייו, ובקצף ובחמה שפוכה  צועק על סוסי האכר, גוער בהם ומתרומם,  רוקד כנגדם על שתים לחרדת הנערות הרכות.  ואחר שהורם הסודר, הצעיף והמעטפה,  גלימה ושביס וברדס, עד-כדי להבחין בבאות,  תתחיל פרשת נשיקות בקולות וברעש שפתים,  פוסקות וחוזרות חלילה, וקול דק וצפצוף ישמע,  ציוץ אנחות וקריאות ודמעות של ששון ביחד.  פסקו – וטסו הנערות הביתה אל-מול פני המראה.  תריסר נערות אז באו לשיש במשושה של אלקה  ב’שבת צום פארשפיל', מנערות הכפרים הקרובים ביותר.  ואלקה הכלה הנבונה הקדימה דואגת לאלה.  טרם תבואנה המציאה לאחת ואחת דירתה  אצל הקרובים והשכנים, ועליה מחסורן לכלכלן.  תריסר נערות אז באו מרעיותיה הגרות  סמוך לה לפודובקה, בכפרים הקרובים, ויתרן  באו עם אבותיהן ביחד אל החתנה.      למחרת הששי בבקר קלפה הגויה האמה  ובצפרניה החמר המדבק את דלת-התנור  אל המשבצת ותוצא הקהוה, הטמינו בו אתמול  (יען כן דרך חינה לכבד השבת בקהוה).  ישבו לשלחן מסביב, אך בני הבית, אין אתם  בלתי אם הני השחורה, רעותה הטובה של אלקה,  ואחרי ששתו ואכלו אכילה חטופה, והגברים  פנו אל בית-המדרש, כבדו הנערות השלחן:  הסר ממנו כל כלי, נער והשלך הפתותים  אשר על-גבי המפה הצחורה ומרבת-הגדילים.  ויצאו השתים הגנה הסמוכה לביתו של מרדכי.  גדולה איננה אך שלש שדרות לה בלתי-רחבות.  היתה חביבה על מרדכי, כי ליתר בתי היהודים  גנה לא היתה מעולם וחצרות בתיהם אך קרחה,  היו הפרות מועטים, לא ספקו לצרכי הבית,  אולם חביבים על מרדכי, כי משלו אכל פרות.  היתה השדרה האחת, והיא התכונה, ממנה  לקבול האורחים המטילים, כי יתר השדרות משמשות  גנת-ירקות והעלו בין עץ ובין עץ פטרושילין,  שומר ריחני ובצל, פסיליה מתפשה במוטות,  כרובית מתעטפה במאה טליתות וקטנית שובבה,  גזר מתוק וצנון, וחזרת מכריזה על דמעות,  זהורית מסתכלה בחמה ודלעת נמתחת בהרחבה –  תלמים תלמים קטנים וזרועים מטליות מטליות.  ועצי הגנה ברבם אגסים ענפים ותפוחים,  דבדבניה מאדימה ועכבית מרבה עקצים,  אחד שזיף ושתים משיות מלבינות-הענבה.  שדרה תיכונה בקצה לה חצי גרן עגלה  עצים ענפים כשיח – אקקיות צהבות-הפרחים.  ואלקה הכלה נוהגת את-הני אל פנת גנתה,  אשר אהבה, אל-תחת צפצפה מאהילה ענפים,  פנה העלתה חרולים וצמחים מגדלי-העלים  ועלשי-בר עוטים ציץ-סגלה, קן שקט ומצל מחמה.  שמה גם ישבו השתים. והני מתרפקה על אלקה:  “אמרי לי אלק’לה, לבי, יפה חתנך?” – תראיהו.  ענתה והנה פרחה שושנה על לחיה הנאה.  “שלח לך דורון?” – כמובן, עגילים ואצעדה של זהב.  “ואת לו?” – שלחתי לו שעון וכיס-תפלין מאד נאה תפרתי,  קטיפה כעין דבדבנים ומגן-דוד על-גבו,  שזור במשי זהבהב ושמו ושם אביו לו עוטרים –  משי ירקרק-חורור, ותוכו האטלס הכחל;  פתילי הכיס אדמדמים וגדילים הדורים על קצותם"".  “מכתב לך הריץ?” – כמובן, כמה וכמה מכתבים!  “ואת השיבות לו אגרת?” – כתבתי… כלומר הרבי  אשר לבן-דודי הוא כתב וחבר, אני העתקתי…  “אנא הראיהו, לבתי, מה כתב חתנך – ואקרא!”  למה לך, הני? חתנך לך יכתב, אותו תקראי.  והני מתרפקה: “לבתי, הראיני ואקרא…”  ותרץ אלקה אל ביתה ותשב ובידה אגרת חתנה.  ואלקה – הני חבקתה והיא קראה בקול ובנעימה:      ""לכלתי היקרה הצנועה מאד המפרסמת מנשים  באהל תברך מרת אלקה בת מרדכי תחיה.      זה מכתבך הגיעני האח! עיני אורו ועפעפי  נבקעו כשחר משמש הבשורה הנעימה שזרחה  לי מבין שורותיה, אין קץ לשמחתי שמלאה  חדרי לבי וכליותי בקראי כי את בקו הבריאות,  יואל אלה ויוסף-לך טוב כהנה וכהנה,  יאריך ימיך שנותיך בנעימים, והיה כאשר  ייטב לך אשמח גם-אני, כי אך בשלומך לי שלום.  כנחל השוטף על גדותיו להשקות צמחי השדה  וכרם מסביב, כן שטפה שפעת המון כל-שמחותי  מאגרתך החמודה להשקות תלמי לבבי  יבלי ענג ונחת. הן רבת שבעה לה נפשי  חדוה וגיל בראותי, כי קדמת את להפיק רצוני  טרם השמעתיו לך בשאלך כי אכתב לך תמיד.  רוח לבי תפרש כנפיה לשאת לך מהר  רבבה, ברכות נעמנות על תשורות שלחת לי, הנובעות  כלן ממקור אהבתי הגדולה – מה אהבה תאמרי?  אהבת יונתן ודוד? הוי ידידתי, שגיתי  כפרי, גם-היא כאין וכאפס מול אהבתי,  כי אהבתי לא מלב אנוש הוקרה ואכן  לא מלב בשר נחצבה והיא מכון שבתה עולמים.  אם כל-מחמדי הזמן שוט שוטף כליון יקחם,  זרועי הארץ עש ורקב יאכלם, אך בחמודות  כל-ידידותי לא תגע בם יד הכליון, כי אינה  תבואת השדה, אך תבואת מטעי ערוגות הלבב,  טרפי צמחה לא ייבשו וגזעה לא יזקן עד אחרית  ימים.         כקדח אש המסים וכרביבים תמוגגינה  עפרות ארץ, ככה אמרות בין זרזיף על נפש  משכיל תתיכו כבכור כסף תמירהו ותחליף  כחה תתחדש איכותה מתכונה לתכונה חדשה  ומקצה האיבה עד תכלית האהבה תביאו,  הנה זאת קצות כחות המליצה וסגלותיה  תכלית מנוחותיה, אשר לזאת גם-אמרתי  תטף נא נטפי אמרים על לבך, כלתי הנעימה,  אולי יאבו פארי המליצה אולי יוכלו  להטות את-נפשך, הה, יחידתי! ואדע אנכי  דרכך ישרה ולא תבלי עתך לריק וחלילה,  לכן לא תניחי ידך גם מזה ובכל אשר  יקרה לפניך נוסע העובר דרך עירנו  אל נא תמנעי משלח אגרת לי מבריאותך,  יען כי לבי הומה תמיד על-אודותיך  ובמכתביך תשמחי לבי ולב הורי כיין,  דברי חתנך המיחל אל מכתביך. יהודה"".      ועוד יש לי פתקה, שבאה ביחד עם האגרת,  ואולם אני לא הראיתי לאבי ואמי לא תדע.      ""נוסף על אלה, תמתי, הרי גם באמת אהבתיך.  מהרהר אנכי בנפשי: מה אכפת לנו ליהודים  אלו חגונו פי-שנים ושבועות לנו פעמים  ויורד הייתי לכבוד החג המתוק לפודובקה  ושבתי וראיתיך עוד פעם, כי כלתה נפשי אליך.          שלשום ראיתיך בחלומי וזה סימן טוב לי, יהודה.  פתקה זו אל תראי לאביך ולאמך חלילה"".          - “ואת האהבת את-חתנך?” – כלום נפשי יודעת מה אהבה?  נפשי כלתה לשמע את-קולו בעשותו תפלתו,  לבי מפרפר בקרבי וחרד כלב צפור בשביה  לקול מצעדותיו כי קרב, אך בושתי מהביט בפניו.  אומרים לי: נאה חתנך; שחרחר, איסטניס, למדן…  נפשי יוצאת בדברו… כלום יודעת אני מה היא אהבה?  אמרי את הני… – והנה פרחו שושנים בפניה –  נשוב יונתי, הביתה, כי מועד שוב מן התפלה –  כלום אני יודעה, אם אהב…""  ואמנם שבו הגברים  מבית המדרש וקדשו וסעדו יחדו כעשרים  איש על שלחנו של מרדכי, גברים ונערות וילדים,  ואחר שנת-צהרים התחילה השמחה במעונו.      חדש לפני החתנה נועץ מרדכי בכליותיו,  נועץ באשתו וברעיו, איפה יתקינו השמחה.  שמא יתקינו בבית? קטן הבית מהכיל  כל-המזמנים ביחד. ויש עורכים השמחה באמברים,  המה אסמי התבואה, העומדים מוכנים מקיץ  לקבל הדגן – מרוחים ונותנים ריח הדגן,  נוצרים מהבלו של קיץ בתוך האפלה למחצה.  נוטלים מתוכם המחיצות וסיגי הקרשים הצחים,  קושרים כתליהם בשטיחים ופושטים סדיני-צבעוני  וקרשי הרצפה הישרה, עליהם ישפכו טלקום,  והיה יפה בשביל הקהל היוצא במחולות.  ואולם יש בונים אהלים, אהלים של קרשים, וספונים  שטיחים של פשתן ובד, גדולים עשוים לדבר.  (חנונים יורדים לירידים וסוחרי התבואה, לאלה  ישנם שטיחים כאלה וטבעות-נחשת על קצותם).  וכמה מעלות טובות לאהל הנמתח לרוחה!  לאחר שקלא וטריא גמר – ויבן האהל.  יצאו ארבעה אכרים ובידם יעה ומרדה,  וכרו בורות במספר ובעצה קודמת למעשה,  בורות עמקים וצרים לקבול עמודי האהל.  תריסר עמודים מהקצעים וגדולים השקיעו בבורות  להיות משען לקרשים ושנים למזוזות הפתח.  עטרום שברי-לבנים וימלאו כל-בור מחליתו,  סללום, בוססום היטב בידותם של יעי-הברזל.  קרשים, קרשי ארנים, הביאו וחבילות חבלים,  צמדו קרש אל קרש מעשה-קלע בשתים.  מסמר לא עלה עליהם, כי בחבלים דבקו,  וקורות המעזיבה נפגשות עליהם ממעל.  נמתחו שטיחי הפשתים והבד בטבעת-נחשתם,  יצא האהל מרוח ורם; ואלקה ורעיותיה  קשטו הכתלים בשטיחים ובכל תפיטאות שמצאו,  תקנו נברשות לגבם וארבע מנורות בספון.  וקלסו הבריות והשכנים האהל הגדול ההדור.  אולם כשיצאו הנערות במחולות לא יצאו באהל,  כי-אם במעונו של מרדכי, מכמה וכמה טעמים.  פנו להן את-האולם. והחזיקה אשה ברעותה  ויצאו במחול ורקדו כל-אותו היום ולא פסקו  עד שהעריב היום וקראו להן אל הסעדה.  והיו מיטיבות את-לבן במי-דבש ובמיני ממתקים,  מצות רכות וקטנות וזרועות הסכר הלבן.  אפס אחר הסעדה עצמה השמחה ותגדל,  יען הערים מרדכי לנערות-הבתולות והזמין  להן את-שמחה החגר, חרש הפחים הזריז,  מנגן בכנור עלובות – והיה מנגן לפניהן.  והיו הבנות שמחות – והחזיקה אשה ברעותה  ורקדו יחד בחדוה ובשיח פטפוטי-בתולות.  ואנשי החצר נסבו עליהן, מביטים בדלת.  ורקדו ושמחו את-לבן בעגות  מצות זרועות-הסכר.          שנית הריע השכוי  על המרגוע והשנה, ותרנגול שכן לשכנו  מסר מודעה עד עברה משכונה לשכונה ופסקה  הרחק בחוצות הכפר – וכנורו של שמחה עודנו  מנגן עלובות וצרודות, והנערות הבתולות – מרקדות.      שיר שלישי: יום א'.    אולם למחרת השבת אחרו קום כל-הבתולות,  יען כי רקדו והיטיבו את-לבן כל אותו הלילה.  וערכו להן ארחתן – ארוחת הצהרים  גם-כן באחור של זמן, כי טרודים היו בית מרדכי  ועסקו בהכנסת אורחים ושמשו תלמידי-חכמים.  ערכו כנהוג, ארחה בשביל כלי-הקדש בקהלה  עומדים במעלה שניה: סופר סת""ם ושמשים,  “יהודי הקברות”, השומר ומוכר ספרים אורח.  פתחו ביין ורקיקים ויאכלו המרק השמן,  אחר צלי-בשר, וגמרו בלפתן אגסים ושזיפים,  שלשה תבשילין, כנהוג; וממון מטבע של כסף,  רבל לא החסיר מרדכי, ואשתו חינה, היא נתנה  פרות ומיני ממתקים לבני-בית הקרואים בביתם.  אותו היום גדלה שמחת הנערות הבתולות, כי באו  ממליטופול המנגנים – חמשה מנגנים במקהלה:  אחד כנור ואחד בס, ועוד אחד והוא כנור שני,  אחד חצוצרה ואחד טנבור וצלצלי-שמע.  רפאל המזיק בראשם, (ליצני הדור, מה הם אומרים?  אחד טפש, ואחד בהקן, ועוד אחד תרן,  אחד פזלן ואחד שאינו יודע לנגן;  ונותנים סימנים בהם: מקהלת בת טפ""שיל וגומר…)  אלה באו מעיר מליטופול לשמחת ר' מרדכי.  נכנס רפאל בשמחה ופרש שלום בהרחבה,  פרישת שלום בידיו מאת המחתנים: - “יבואו!”  מסביר תוך-כדי-דבור, כי רעבים בני החבריא.  מהרה עקרת-הבית וערכה השלחן לפניהם,  משקה הגישה כדת, ויסעדו לבם הבאים.  ואחר שברכו במזמן פרשו הבס והכנור  גם החצוצרה לפרוזדור – לחטף מעט שנה, כנאמר.  הלך רפאל לאחד מידידיו בכפר בפודובקה.  נשאר הטנבור הבחור מתלבט בין פנה לפנה,  יצא חצרה ותועה הנה והנה בחצר.  עוד היום בוער כתנור – יומא דפגרא – יום ראשון:  שקט ושלוה מסביב – והנה קול צוחה ומהומה,  קולות מאצל המתבן. ובדלת המתבן בא מועף  אותו הבחור הטנבור וכפו על לחיו השמאלית,  ולחיו כלה בוערת ועליה סמנים סמנים.  ואחרי הבחור דמות אשה מעלפת קש ונשבת,  ואחרי האשה עוד בחור (בנו של השכן הקרוב),  עליו גם-הוא הנשבת, מהר ונעלם בינתים.      היתה בביתו של מרדכי שפחה בתולה-ולדנית,  גברית דבורה ובריאה, עבת קברת-הרגל,  היא היא האשה שפרצה מאצל המתבן והדלת,  קוראת מה-שהיא קוראת והטנבור נחפז לברח,  אין איש יודע מדוע זה נס, וזה נמלט וזו פרועה.  אולם שחקו הרבה. וגופו של דבר עד-היום  אין איש יודע. ואכן יום מוכן לפרעניות היה.  עברה עוד שעה ויצא הבחור הטנבור מתלבט,  (לחיו טפחה כבצק, כבצק שטפח ביד אשה),  תועה הנה והנה בחצר הגדול, מסתכל  בעיניו של פזלן; והרגיש בו זוריק הכלב הזקן,  חרץ לשון כנגדו, התנפל עליו בעברתו,  צודה את-שוקו לתפשה. ונבהל הבחור הטפש,  אין איש בחצר לעזרה! מגדל הפחד והאימה  כפף את-שתי ארכבותיו, יושב בחיל על עכוזו,  פוער את-פיו בקול-פחדים, וזוריק ביבבה מיבב.  זה רוקד כנגדו נובח, וזה יושב מרה צוח.  היה החצר לחרדה ונבהלו אנשי-הבית,  כבדו את זוריק במגלב, והבחור נושע בתרועה.  היו הבתולות מתענות עד ערב היום, ויהי לילה,  נחפזו לבוא אל אולם בית מרדכי לשמח עם אלקה,  היתה שמחה עם מנגנים: – שרק הכנור הראשון,  המה הבס בקול צרוד ובחצפה הריעה החצוצרה,  וכנור שני מתחטא, עומד למשיחת נטף-אלה –  עד שהשלימו ביניהם וביחד התחילו בפולקה,  שפי וגועים ממתיקות. והחזיקה אשה ברעותה  ורקדו ויצאו במחולות כל-אותו הלילה ולא פסקו.  היו מיטיבות את לבן, משוחחות וחוזרות מרקדות.  ושלחן ערכו לפניהן: מי-דבש וכל-מיני ממתקים,  מצות קטנות ורכות וזרועות הסכר הלבן.  ואנשי החצר נסבו עליהן מביטים בדלת.  ורבים בחורי הכפר וגם הבחורות הנאות  רצים לשמוע מנגינת חתנה יהודית, וצובאים  על החלונות הפתוחים ועל דלתי הבית, ונצים,  הודפים איש אחיו בכתף ונהנים משמחת ר' מרדכי.      וקול המנגינה מתחטא ועובר משכונה לשכונה,  בשקט הלילה בכפר הישן שנה עמקה,  עוטה שחורות וצנועות. ועומדות הגנות מקסמות,  מחשות על סודותיהן, וירח עושה את-דרכו,  שופך מכספו על ברכה, יש מכסיף כתף של בית,  עוטה ממגורה לבנונית ועוטר עטרות לתרזות  שקועות במעריב מאחר… וחדר קול המנגינה  לחרשות הקנה הזקוף ושדמות הסוף המתלחש,  אחר ימות במרחק, הרחק הרחק בשדה…  וקולות הנגינה החצופה נעשים רכים מתחטאים,  נעשים קולות אבלים, קולות-יגונים שבשמחה,  כאלו אין קולות אחרים בכפר ובארץ ומלאה,  כאלו אך שירת-הבכיה יאתה לעולמי-עולמים…      שיר רביעי: יום ב'    מלאך בחצרו של מרדכי – נער בן-עשר על סוסו:  ראשו פרוע ולא רכסו כפתורי כתנתו לבשרו,  רגליו היחפות מתלבטות, דופקות בסוסו הזריז,  נחפז הנער, משמיע: “הם באים ושבע עגלות!”  ועשר עגלות-אכרים, העומדות בחצר זה-כמה,  נמלאו תכף בני-אדם – עד אפס מקום לשבת.  מרדכי מפקד לכלם: אתיו, מנגנים, מנגנים!  איך, את מחתנת! ומשקה יש? ופרפראות?  בתולות! הזדרזו, הזדרזו! מהרו, בעלי-עגלה!  ועשר עגלות-אכרים התפרצו מאצל בית-מרדכי  בקולות ושריקה וצוחה, שעטה ומחיאות המגלב.  אחת אחת התפרצו, מתחרות זו בזו עטו,  כלבי החצר לפניהן וענני-אבק אחריהן,  חשות לקראת המחתנים לקבל את-פניהם בתרועה.      והרחק שתים פרסאות, בואכה פודובקה, תל-קדומים,  באמצע השדה מתנוסס ומעלה שיח-השדה,  בודד ואבל במרחק הגדול עד קצה הערבה,  הרחק מדרך-המלך. והשיח החופף על-גבו  אבק פורח מכסו וסער יזרעו עפר.  סלון וגלגל מוריקים, ירק חורור ועומם  וקמת ספיח של חטה ושבלת-השועל ושפון,  יבשים ושזופים משמש, בולטים מבינות החצר,  והיה מראהו כאילו זקן זה עשבו על-גבו  ושיבה זרקה גם בו מזקן ועצר געגועים  לדורות שעברו וחלפו, כשטף אפיקי האביב,  גם-ללא ספק של רשם ושירה קימת בעולם.  מה-לך תל-קדומים, כי תקדר, כי תאבל פה בערבה!  מי הם כרוך, כוננוך, מרום ונשא בשדה?  סודו של מי טמון בחבך? האבלו או ששו יוצריך  ובהבנותך? אימו? גם שכחי שכחיך נשכחו,  כאשר תשכח הנערה את-הפעמונים הנותנים  ריח-השקד העדין, כי תקטפם בקר לרגליך.  “קבר-המלכים” קראו לאותו תל-קדומים, ואליו  נטו מרדכי ואורחיו מחכים לבוא המחתנים.  חשו הבתולות בריצה, ובצהלה רבה תעפלנה  לעלות בתל ומתחרות, מי תעל בתל לראשונה.  פסעו הזקנים בזהירות, באנחה ונשימה בקשי,  משסים בתולה בבתולה, מסיתים נערה בנערה.  עמדו על-גבו ונגלו לפניהם מרחבי ערבה:  עירם ועריה זעומה, עפורים ושזופים משמש.  עירם בהדר מקדם ועריה משפעה של כחות;  הוד ודומית-הקדש, שאין להרהר אחריה,  שרויה עליה מימים מקדם, מימות מעשה-בראשית  ואין קץ למרחב האים ואין גבול לדומיה הקדושה,  בלתי אם זרועות שמים, החובקים וסוגרים עליהם.  ונבט המרחב הגדול ומשטה בדרך-המלך  רצועה מעלה אבק אורבת לשכונות בני-אדם      הוי, הערבה הגדולה! הכחות חדשים בך תוססים  באון-עלומיהם וקודחים בשכרון העצמה והמשובה?  ואולי לא חרבו עדנה הישנים, עמוסי-משטמה  ואיבת-הדורות בעורונה –? כי מדי יובל ביובל  שוב יתנערו אימים, כחות הפראים הקשים,  ותרעד כל-הערבה מים ועד ים וממלכה,  תחולל עירות וקריה ותרגיז ממשלות גויים?  הוי הערבה הגדולה! מי ילד לך אלה, הגידי?  אם נשאתם הרוח מעבר לימים וגבעות,  או במחשכי ליליך השותקים אפלה חבלתם?  ואיה טפחתם וצפנתם: במאורות זאבי-ערבות,  בורות חרבים נשכחו על דרכים מאין עוברים במו,  או בערוצי הנחלים, שכרו אפיקי האביב?  ואולי יצאו מקבר, מתחת התלים הקדומים,  תלי-הקדש הקודרים – כחות מדבריים, קשים  ועזים, אשר יגילו לברזל ודם ותימרות-עשן?  ואולי זה נקם הערבה ושלם מגוי ומאדם,  חלל דומית-הקדש ויעבר עליה מחרשתו?  נוע תנועי, תחולי לנער, כנערך מקדם  גבולות ממלכות ושבטים שנכחדו ולא יזכרו.      וענני האבק הרצים בדרך-המלך מתאבכים,  הולכים הלוך וגדול, ונראו עגלות מרקדות,  נגלו היושבים בקרונות, הולכים וקרבים ומפנים  ראשי סוסיהם כלפי התל. ומקהלת רפאל  פתחה במרש מלא גבורה, וירע העם ויזדרזו.  אלה מראש תל-הקדומים ואלה מקרון ועגלה,  אלה בחדוה ודיצה ואלה בקול ששון ותרועה,  קורא מחתן למחתן וקרובים ישישו על קרובים:  מזל טוב! מזל טוב, חתן! מזל טוב, מחתנים!  הידד! ולרגלי התל כבר פרשו שטיח ומפה,  וקרני החמה כבר טובלות בקנקן היין הצהבהב,  עוברות וממששות חמימות רקיקי-הסלת הקטנים,  עגות ומצות, פרפראות, כעכים ומיני לגימה,  בטסי-הכסף, בסלסלות ובקערות זכוכית מצלצלת.  קול המקהלה ברמה וקול המחתנים: לחיים!  שותים ואוכלים הזקנים, הבתולות נכלמות – ושותות.  וכיון שפתחו ביין, לא הרפו ממנו עד אפס  כלו מכל-הקנקנים, לא נשארה טפה להדיחה.  אפס כל-המחתנים שמחים גם בלא משקה,  גומרים בשירה, משוחחים, ששים איש על רעהו.  והנה נפגשו שנים, רעים מאז ומקדם,  אשר התענו שניהם תחת יד מלמד אחד,  ששים איש על רעהו: – יעקב, שלמה כה שבת?  ואתה האדם, מה-תלבין? – ומה מעשיך? – ואתה?  בנים כמה לך, גרשון? – באמונתי, כלום אדע?  אחד הישן במטתי ושנים ביחד עם אמם,  אחד על-גבי הספה ויתרם מתגולל בפנות,  וכמה הם? – שוטה! במטותי… לרקוד, לרקוד, רבותי!  ויצאו ברקוד ומחולות לקול מנגינות כלי-זמר,  שרים ומסיעים לאלה בחדוה ובצהלה גדולה.  יצאו הגברים לבד; ותלנה הנערות-הבתולות,  רבו בחזקה עם יתר כל-המחתנים, ונגנו  גם-להנה המנגנים, ויצאו במחולות גם-הנה.  גם-לעגלונים דאגו – וליד העגלה האחת  ישבו מיטיבים את-לבם אל משקה-חריפין וכעכים.  אמר מרדכי להבהיל את-אחד הנערים לפודובקה  להביא היין המשמר ומחו בידיו, וישבו  כל-המחתנים בקרונות לבוא לפודובקה, אין אדם  מבחין בין קרון לקרון, באשר ישבו – ישבו.  נחפזו לבא הכפרה, מאיצים בעגלון ודופקים  בסוסי העגלון, מניפים עליהם זה שוט וזה מגלב;  זה לזה קוראים ומשסים עגלון בעגלון להעביר  עגלון שקדמו, וקוראים: הידד, מזל טוב, הידד!  עושים מעשי קונדס, שוחקים ונהנים הרבה, -  ככה פגשו בית מרדכי את-פני המחתנים הבאים.      אותו היום בית ר' מרדכי זע כמרקחה ושעריו  המה לא ננעלו, יען מרבים לבוא מחתנים:  אלה נכנסים ואלה מתכנסים על-גב אצטבאות,  משל ליריד – המלה.          אולם בלילה, כשדלקו  נרות של חלב באולם ביתו של ר' מרדכי, התכנסו  כל המחתנים והאורחים וידידיו אשר בפודובקה,  שבה השמחה ותגדל; עמדו המנגנים לדוכן.  אמרו הנערות-הבתולות לצאת במחולות כדרכן,  אפס חזקה עליהן יד המחתנים: הפעם  נזכה אנחנו בנגינה! והיו מנגנים הלילה,  דברי חזנות וקטעים מאופירות, קוזק וולך,  עד חצות לילה. והעולם מיטיבים את-לבם,  מרבים במשתה ובשמחה. וכאשר עיפו הזקנים,  הלכו להם איש לביתו להחליף כח, לנוח.  נשארו לבדן הבתולות – ותחזק אשה ברעותה,  רקדו ויצאו במחולות כל-אותו הלילה, ולא פסקו,  היו מיטיבות את-לבן, משוחחות, וחוזרות ורוקדות.  ושלחן ערכו להן: מי-דבש וכל-מיני ממתקים,  מצות קטנות וזרועות הסכר הלבן.  רקדו ויצאו במחולות עד אשר הכריזו השכוים:  באה אשמורה השניה, איש ליצועיך, ישראל!      שיר חמישי: יום ג' “צום באדעקענס”. “חפה-וועטשערי”.    יום בו הכפל כי-טוב התחיל בשיר ומנגינה.  הלכה כל-המקהלה והלך הבדחן עמהם  לקבל פני חתן במנגינה, היא ה“דוברי-דז’ין” במעונו.  תכף התאסף קהל “שקצים” קטנים מגרי השכונה  לקול החצוצרה והתף, ויחנו עלי המקהלה.  וכאשר פסקו המנגנים, והבדחן כלה דרשתו  וקבלו המנגנים הי""ש וסעדו לבם בעגות,  הפנו את-שכמם ללכת אל בית הכלה. ויצא  אותו החלוץ לפניהם בקולות ושריקה גדולה,  קפיצה וצהלה משנה, מתגרה בכלבי השכונה,  תוך-כדי-דבור הליכה בקפיצה עד בואם בית מרדכי.  עמדו המנגנים בשורה וערכו “דוברי-דז’ין” לכלה.  ואלקה נכלמה ובושה, חלקה למנגנים מגדנות  ונתון לפניהם הי""ש – ונהנתה מאד החבריא.      כאותן צפרים קטנות, שנשארו לנו בחרף,  שתתכנסנה בסתו (עת גדל הרעב בחרשה)  אצל הגרן, שם ערך הציד זרעונים לצודן:  אלה תבאנה וסוקרות ואלה תפרשנה כנפיהן,  נסות וחוזרות ושבות, מתגנבות לזכות בזרע,  אחת אחת תבאנה: השרשור, החורפי והירגז  או אדמוניה וחלחי, מתנוססים בשלל נוצותיהם  ירק וכחל ואדם, שחר וכתם של לימון, –  ככה התכנסו הנערות-הבתולות אל חדרה של אלקה  עוטות מחלצות הדורות, בגדי-צבעונין, תכשיטים,  וריחות סמי-הבשם נודפים מהן למרחוק,  אלה נכנסות בריצה, ואלה תצאנה בחפזון,  משוחחות, משפרות את-עצמן, מיטיבות מחלצות רעותן.      והיה השמש כבר נוטה ובמהלכו הימה  כאשר פרצו הנערות-הבתולות, כפרץ פרפרים  בראשית האביב החם וכצרור-פרחים אשר התפזר,  ואלקה, לבושה מחלצות, גם-היא בין הנערות נכנסה  שפי וחורת-הפנים לאהל הקרשים הנמתח.  עמד הבדחן מחכה, מוכן לקראתה והמנגנים  פתח בקול גדול: ""לכבוד ולכבוד הבתולה הכלה –  יפה בנשים ונעלה – תופע כצפירה בהלה –  וכירושלים על תלה – ברה לאביה ולאמה –  לכל-ידידיה לה עמה – מתוקה מדבש ומחמר –  עמדו, הזדרזו, כלי-זמר – הכו בתף ובנימים-  שירים ערבים ונעימים!""          וירע הבס והכנור,  נחפזה גם החצוצרה ונלוה הכנור השני;  פתחו ב“טוש” מרעים רעם ומחריש אזני שומע.  חשו כל-רעותיה, נחפזות לקראתה בנשיקות.  והיתה מהומה ומבוסה, ויהס הבדחן הנשים.  עתה התחילו המחולות, ורקדו הבתולות-הנערות  פולקה, קדריל ולנסיה, והכלה רוקדת עמהן,  חורת-הפנים מצומה, עם-כל-רעותיה רקדה,  לא החסירה אף-אחת, כי כן מנהגנו מקדם.  ואלקה הנבונה יודעת את-כל המנהגים ולא תלבין  פני רעותיה הבאות לשמח אתה בשמחתה –  ככה יצאו במחולות, והאהל הולך ונמלא.  אורחים מתכנסים ובאים, עטופים מחלצות חדשות,  הודפים איש בצד רעהו, אלה ואלה ממללים.  היתה מהומה של חדוה ומבוסה מתוך תענוגים,  יען כי רבים הבאים – פודובקה כלה שמחה.  באו זקנים ונערים וישישים נחפזו, לרבות  כל-המקרבים והטף, הביאו עמהן אמהות.  (גדולים וקטנים מנקרים בחטמם ובראשם הנותן  ריח שמן-השקד). ושלשה טעמים בדבר:  ראשית – על מי זה ינטשו צאן-הקדשים בבית?  שמא יהפכו העולם ויצאו בשן ובעין.  שנית – למאי נפקא מנה, אם יהנו גם-הם מן השמחה?  שלישית – יזכו טפליא גם-הם במגדנות ר' מרדכי.  והיתה מהומה של חדוה ומבוסה מתוך תענוגים:  קולות ממללים ועונים, וקול המקהלה על-כלם.  פליק השמש, הוא הכריז בשבת שעברה את-כרוזו:  “בקשו שלא להתבקש העולם אל החתנה!”  ונלוו עליהם השפחות ועמי-הארץ מסביב  צובאים על פתח האהל, נדחקים ודוחקים עצמם.      אולם החתן בחדרו עודנו; האורחים מתכנסים,  באים אחד אחד או שנים ל’קבלת-הפנים',  עד שהעריב היום ונתבקשו הקרואים להסב.  ישב החתן בראש לשלחן הגדול הערוך,  חלת-הלחם הקלועה מנחת לפניו עשויה  על זעפרנה מכתימה, ממלאה צמוקים מתוקים,  מפה צחורה ככסף וקטנה נתונה עליה.  ישבו שני הששבינים מימין לחתן, משמאלו.  נחפז העולם וישב, מיטיבים את-לבם ביין,  נהנים מן הפרפראות ומן המגדנות והכעכים,  בעין יפה נתונים על-טסי כסף וקערות,  אפס החתן לא טעם, מאז הבקר התענה.  וכאשר כלה הקהל ועמד מלטעם ביחד,  שלחו להגיד: חסל סדר קבלת-הפנים.  שמע הבדחן וימהר ויהס המהומה הגדולה,  פונה לכאן ולכאן ומרעים בקולו לנשים:  ""נשים, הסינה! מהרנה, העלינה הנרות! מהרנה,  נשים, לישב הכלה!"" והנשים נחפזות, מזדרזות,  אלה באלה נדחפות, שואלות ועונות בבת-אחת: –  שאון ומהומה ומבוסה: – “מקום, תנו מקום לכלה!”  וגולדה רקחת בית-מרדכי בוקעת לה דרך בהמון  ממש בסכנת-נפשות, כחיל הנמלט משביו,  לתוך אותו אהל-הקרשים, לבושה צהבות וירקרק.  צעדה שפי בגאון-מחתנת צד חתן (לא פחות  ממש), בכפיה משארת גדולה, צחה ורחבה.  ואת-המשארת העמידה באמצע האהל והפכה  כלפי הקרקע ותשם עליה הכסת, ובמרבד  פרסי ורקמה כסתן. ושתי הששבינות הובילו  שפי וצעדים מדודים את-אלקה עדי המשארת.  קרבה ותשב עליה ותתכס בסודר הלבן.  אז תסבינה הנשים הנשואות ובידן נר דולק,  אחת אחת קרבו, בבכיה ודמעות נאנחו.  אחת אחת התירו צמה וצמה על ראשה,  יען כי ראשה כבר עשוי מחלפות מחלפות וצמות.  גדלה הבכיה, כי בכו הנשים הזקנות והבתולות,  בכתה הכלה גם-היא, מתמוגגה בדמעותיה.  שמעו הפעוטים קול בכי, ראו פני אמם בוכיה,  נשאו את-קולם גם-המה, כדרך הילדים הקטנים.  עמד הבדחן ודרש דרשתו על ספסל גבוה  בנגון-אבלים וקול-בוכים והבס והכנור מלוים,  עונים גם-הם לעמתו אנחה חרישית, עמקה,  וקהל מתמוגג בדמעות, מבכים הכלה הצנועה.  פתח בדברים כבושים, מזהירה על מצוות של נשים,  מעורר את לבה לתשובה – וסים בדברי-תנחומות.  פתח הבדחן ואמר: ""מה אדם ואחריתו אך רמה –  חרז: על כן-תבכי, כלה, הורידי כנחל דמעה, –  הוסיף: אוי אוי! פלגי מים ולא קמעה קמעה…  אנא חלי פני עליון, פני יושב מרום – ומלך  כל הארץ גם צפון גם דרום – ויטע בלבך  לעשות טובות – ולא נפן לידעונים ולאבות –  יען המרבה צדקה – לא ידע לעולם מועקה –  יחיה, יראה בטוב, ירבה כחול שנות חיים –  אדני הוא יסיר ממנו כל מדוי מצרים –  טוב לו בעולם הזה ובעולם הבא כפלים…""  כלה הבדחן את-דבריו וירע הכנור, ואחריו  החרה החזיק הבס – ותגדל השמחה באהל.  ככה היו מבכים הכלה את-אלקה בת-מרדכי.      אחר הדברים האלה נחפז הבדחן ביחד  עם המקהלה הנאה אל מעון החתן האסטניס,  בכפיו מתנות הכלה: הקיטל הלבן המרוח,  אזור-הבד והירמולקה, עשויה אטלס ורקמת-  כסף עליה, וטלית – ויפרשם לפני החתן.  פתח בדברים כבושים, מזהירו על מעשים טובים,  מעורר את-לבו לתשובה ומורה לו דרך החיים.  עומד דורש וחורז, ומעורר את-לבו לתשובה  בנגון-אבלים וקול-בוכים, והבס והכנור מלוים,  עונים גם-הם לעמתו בעצב ואנחה חרישית.  ולבות היושבים מתרככים, נזכרו בימי-עלומיהם,  רוח-עצבת שרויה, ויש אשר תדמע עין גבר,  עד שכלה הבדחן דרשתו וסים בבדיחות.  נעור הכנור והבס ופתחו במרש מלא גבורה.  ככה בדח הבדחן את-חתנה של אלקה הצנועה.      וכאשר כלה דרשתו וקמו הקרואים והחתן –  קהל עצום מאד, – וילכו ל’כסויי הכלה'.  צעד החתן לאטו ושנים ששבינים לצדו  ויתר הגברים אחריהם, כי אך הגברים מתקנים  סדר ‘קבלת-הפנים’. צעד לאטו, אך לבו  הלם בחזקה בחזו ותכופות תכופות, ואולם  יש אשר נדמה לו, ולבו עמד וחדל מהכות:  מי היא הקטנה הברה, זאת ארוסתו הצנועה,  בהירת-העין, צדתו, כי לבו נמשך אחריה?  מי-זה יחוש עתידות ומי יודיענו את-חייו?  אמנם, אם כאבא וכאמא, מה-טוב ומה-נעים גורלו!  ודאי כאבא וכאמא! מה-נאה הקטנה הצנועה!  לבו הולם תכופות תכופות או אומר להפסק.  ככה הרהר בלבו עד קרבו עד אהל השמחה.      ואהל-הקרשים מתנוסס כאולם-מלכים מהדר,  כפת-הבדים מלבינה על-גבי כתליו המצפים  כבירים ושטיחים וסדינים בשלל צבעיהם הרבים,  כנגד המנורות הרבות ותריסר נברשות מבריקות  וזגוגיותן הזעות מתהפכות לשבע עינים.  ישבה הכלה באמצע האהל על-גב המשארת  כמלכה בקהל אמהותיה, ויקרב החתן החור,  אוחז בידיו ‘מטפחת-הכסוי’ ושפתיו אך נעות  בדברו לה: ‘אחותנו, את היי לאלפי רבבה!’  וכסה הכלה הצנועה. ואותה מטפחת-הכסוי  שמשה פרכת מאדימה אדם גרגרי-הפטל,  משי יקר וגדילי-הזהב לכל קצותיה.  ודמתה הכלה לנסיכה מארץ-הקדם, שעמדה  בין אמהותיה מסביב… מי-זה יודע, אם אמנם  היה הדבר או אולי אך נדמה לחתן החולם?  נדמה לו, זוג עפעפים ארכים ומאפילים  זעו ושני זיקים חמים נחתו בו – ולבו הלם.  ורעות הכלה הנערות-הבתולות העומדות עליה  חשו וזרקו על-גבי החתן שעורים וכשות,  מטר מזהיב ועלז – כמטר קיץ כלפי החמה.  הכריז הבדחן: הנשים הזקנות, ברכנה החתן!  וענו הזקנות פה-אחד: ""אדני אלהים יברכנו!  גם לידי מתנת בשר ודם אל-נא יצריכנו!""  קמה הכלה מעל-גב משארתה ועמדה באהל,  חשו לעזרתה ופנו לה מקום בחזקת-ידים.  שרק הכנור הראשון ויענו הבס והחצוצרה,  ויוסי עומד ומכריז בנעימה עלי ‘מחול ראשון’.  מקריא את-קרובות הכלה אחת אחת וגומר  בכל-המטרונות הכבדות, שבאו לכבוד החתנה.  ואלקה הנבונה יודעת מנהגים, לא שכחה אף אחת  אף לא הלבינה פני אשה. ויוסל עומד ומכריז:  ""מבקשים ומבקשים פני אשה צנועה לשם ולתהלה,  יראת אלקים, צדקת, חסדה, חכמה ונדיבה,  צוטל הסבתא היקרה (תחי מאה שנים ועשרים)  לחל המחול הראשון הזה עם הכלה – פה! הנה!  הולכה וקרבה, נא סבו, פנו לה מקום לידידת  אלקה הכלה היפה וחובבת כלי-זמר ומנגנים!""  פתחו המנגנים ברעם ובפולוניז מאד הדור  ויצאה צוטל הכבדה הסבתא, אמו של מרדכי,  כפופה וקמוטת-הפנים ועיניה טובות ורכות,  כהו מזקן מתוך תענוג סבתא על נכדה,  וגבות עיניה כקדם נטויות שתי קשתות-הסמיט,  פלטת יפי-עלומיה, סמנים ליפיה שפרח.  שמלה שחורה עליה, תפירה ישנה-נושנה,  משי שחור וכבד – הארג החזק העתיק,  וחשן-הרקמה עליה, ה’בריסטיכל', יורד על חזה,  עשוי בחוטי הזהב, רקמה מרהבת-עינים,  מעשה-אמן כתמונות של פרחים עדינים ונאים.  שבע מחרוזות של פנינים עוטרות צוארה הרזה,  פנינים הדורות וגדולות, אחת לאחת נשתוה,  כתאמי-דמעה שנטפו עיני הילד הבוכה,  ‘פניני הולנדיה’ כלן ומן המשבחות במינן.  (נכרו מיד אותותיהן, שאינן פנינים ‘עבריות’).  ועוד על צוארה שרשרת-אלקטרון ארכה ונאה,  יורדה על חזה כשנים קלוחי הזהב העומם.  ופריפה יפה של זהב צמודה מתחת לנטיפות,  ועגיליה באזניה ‘כפולות’ ואבני ברקת,  אחת קבועה ממעל ואחת תלויה מתחת,  נוצצות בוערות כאש, מרהיבות עינים בנגהן.  אך כעטרה, שנתנה לנסיכה מארץ-הקדם,  עטר לראשה הנזר, ה“שטרנטיכל” המבריק.  תבנית מקלעת של קטיפה שחרה חובקת לראשה,  ובמקלעת באמצע קננה רכות, מלבינה  טבלה של כסף – פח קטן זרוע אבנים יהלומים,  ואבני-יהלום קבועות גם במקלעת לצדי  אותה הטבלה מכאן ומכאן, אבני-יהלום ההולכות  הלוך וקטון במדה שהנה רחוקות ממנה,  נוצצות בוערות כאש, מרהיבות עינים בנגהן.  ככה היתה הסבתא צוטל עת יצאה לקראתה  אלקה נכדתה ביום חתנתה, ביום שמחת-לבה.  ענו לעמתן המנגנים וימחאו כף כל-הקרואים.  הלוך וטפוף יצאה, קרבה לאט אל הכלה,  צועדה מדודות וקצרות, ותחזק בכלה ותסב  שלש פעמים בעגול, והקהל מוחא כפים.  אחר שבה למקומה, הלוך וטפוף הלכה.      ויוסל הבדחן כבר מכריז: ""מבקשים ומבקשים פני אשה  צנועה לשם ולתהלה, יראת אלקים וגומר…""  יצאה מתוך המחתנות האם של החתן הנאה,  הלוך וטפוף יצאה, קרבה לאט אל הכלה,  צועדה מדודות וקצרות, ותחזק בכלה ותסב  שלש פעמים בעגול, והקהל מוחא כפים.  אחר שבה למקומה, הלוך וטפוף הלכה.  ככה יצאו ‘במחול הראשון’ הנשים הנשואות:  הלוך וטפוף תצאנה וקרבות לאטן, נכבדות;  צועדות מדודות וקצרות, והחזיקו בכלה, תסבנה  שלש פעמים בעגול, והקהל מוחא כפים.  אחר תשובנה למקומן, הלוך וטפוף תלכנה,  ויוסי הבדחן בא, פושט את-כפו ומקבל המנחה.  ככה יצאו במחולות, לא נעדרה אשה אף-אחת.  וערבית חשכה ממלאה השכונה מסטורין וסודות,  כאשר יצא החתן מתכונן לחצר בית-המדרש.  יצא החלוץ לפניהם – השקצים מכל-העירה  בשאון ובצהלה משנה, רוקדים כנגד המנגנים,  ורעם של מרש מלא גבורה ממלא חללו של עולם.  שנים ששבינים לצדיו, פוסע החתן מדודות,  אחד מימינו – ‘שלו’, ואחד משמאלו – ‘של כלה’,  (וזוג הששבינים גם-שניהם האיש והאשה זוג ראשון,  ראשון לאשתו, ואשתו ראשונה לו, ויש להם בנים).  חתן עוטה הקיטל הלבן ששגרה כלתו,  פרות-הנמיה על כתפיו, כי חם היום ולא לבשה,  ויתר הגברים אחריהם בהדר ובהמון שמח.      ובחצר בית-המדרש כבר עמדה החפה נכונה,  כנופיות נערים כבר נצים עליה על-דבר הכלונסאות,  ועומדים הרב והחזן. – ונכנס החתן וששביניו  תחת חפת-המשי, והמנגנים הפנו את שכמם  להוביל הכלה לחפה. ושרפי-המרום גם המה  העלו נרות במרומים צחים וקטנים וחביבים,  לראות את-אלקה הכלה הצנועה בלכתה לחפה.  נגנו המנגנים הזריזים מרש מלא הדר וגבורה,  שתי הששבינות לצדה עם נרות, ועליה הינומה,  אינה יודעת בצעדה, רגליה הקטנות נשאות,  אף לא הרגישה בסובבה שבע סביב לחתן,  רעד קולו הזקן והערב של רבי רפאל:  “ברוך אתה אדני אלהינו מלך העולם…”  גם לא הרגישה בטבעת-הזהב על אצבע-ימינה.  שמעה ומאום לא הבינה בדבר השמש באזניה:  ""הא לך, בתי, כתבתך, שמריה, נצריה עד מאה  ועשרים שנה, וראי ולא תאבד, כי אסור לך, בתי,  להיות לך לאישך באין כתבה"". ושבע הברכות מצלצלות,  עולות באזניה בנגונן הערב והעצב ונוגעות  בלבה וצדות את-נפשה ברמזים שאינה מבינה.      וכאשר שבר החתן ברגלו צנצנת-היין  נעור קול רעש ושאון: מזל טוב! מזל טוב, שמחה! –   בשעה טובה, מצלחת! הריעו לעמתם המנגנים,   נשמעו נשיקות וקולות, ושלובי-זרוע גם-יצאו  חתן וכלה וששבינים אל ביתו של מרדכי בהמון.  שתי המחתנות הזקנות מנשקות אשה רעותה,  מרקדות לפניהן בצהלה, במחיאת-כפים ושירה.  ואלקה הנבונה יודעת את –כל-המנהגים, מסתכלה  לראות את-שני השואבים, היוצאים לקראתה במים.  שנים יצאו לקראתה: הפקה, היא שפחת הבית,  ושואב-המים פסקא, ודלייהם מלאים על שפותם,  עוברים ושופכים מימיהם: בשעה טובה, מצלחת!  זרקו החתן והכלה מטבעות-כסף בדלייהם:  מחצית הרבל בדלי, מחצית הרבל בדלי.  ככה שבו הקהל מאצל החפה בית מרדכי  עד שהגיעו עד פתח הבית הלבן המרוח.  ועמדה על מפתן-הבית, חינה, אם אלקה, ובכפה  חלת-הלחם הגדולה, סלת על זעפרנה,  ונרות שנים שדלקו ובכפה השניה כוס-יין.  ואותם הכניסו לחדר ואכלו ‘מרק זהב’ מצומם.  אפס באהל הגדול נגנו המנגנים, והנערות  יצאו במחולות-מחנים מחבקות אשה רעותה,  וטרם עוד הספיק הזוג לנוח קצת מתעניתו  והנה התחילו מחדש להתכנס האורחים הקרואים,  יצאו הקרובים והקרובות לשמשם ולערך שלחנות.  ישבו הגברים לבד והנשים הן לבדנה.  תפס החתן מקומו בראש כל-הקרואים – הגברים,  ואלקה הכלה הצנועה יושבת אל שלחן-הנשים.  וערכו השלחן כדת: מליחים גזורים וכתותים  בשמן-זית וחמץ, נעטרי זיתים בקערות,  מליחי-אסטרחן וקרטש ודגת ים-ברדינסק המהללה,  חילק וסלתנית זהבהבים ואלתית מתוקת-הבשר,  ויין, יין-שרף ויין גפן, מי-דבש ובקבוקי השכר  כיד הנגידים לרב, ועגות וכעכים ומצות.  היה העולם מיטיבים את-לבם וקוראים “לחיים”,  אפס לא פנו את לבם מן המטעמים, לא הרפו,  ואפסו סנפיר וקשקשת. בינתים, בין תבשיל לתבשיל,  נגנו נגוני-חזנים ערבים ונעימים לאזן,  שירי בני-צען שובבים ונוסחאות צדיקי-חסידים,  רכים עד כלות-הנפש ומיני מזמורי-תיאטרון,  עד שהכניסו לאהל את-קערות הדגים הנותנים  ריח-ניחוחם למרחוק ומעלים רקו של אדם:  את השבוטה הנאה, תפארת מי-דנפר וגאותם,  צלויה על אש וממלאה וזאבי-המים הגדולים,  תאות לב ישראלי, ממלאים מליתה חריפה.  אפס לא נפקד מקומם של אותם הדגים הקטנים,  פרקה מתוקה ואברומה ואוקונוס עוטה-הכסף,  תכלון חסר-הקשקשת וקורשיה רחבת-הגויה.  היטיב העולם את-לבו וקלסו את-כל-הטבחות.  אפס לא פסקו ולא עמדו – לא נשארו סנפיר וקשקשת.  וכאשר כלה הקהל חמתו בדגה וינח,  עלה יוסי הבדחן ועמד על ספסל גבוה  ושמח לבב כל-הקרואים במלי דבדיחותא ובמופתים,  הראה נפלאות גדולות: – קבל טבעת ומסרה  ליוקל המשרת – ואבדה, ומצאה בזקנו של פליק  שמש הקהלה. וקבל שעונו של מרדכי הגדול,  זהב סגור, ויכתש אותו השעון במכתש,  ונמצא שלם באבריו, שלם בשרשרתו ובתיקו,  תחת בית-שחיו של רינוב, והתפלא הקהל והריע.  קבל מטפחת הכלה ושרפה באש על המנורה,  זרק עפרה – ונמצאה שלמה בכיס קהרליצקי.  ראה העולם וירע, ומחאו כף, התפלאו.  ואחרון אחרון חביב: פקד על משה ליטינסקי  בעל-החטם ויזורר, וקטנות מטבעות לו נושרות  דרך נחיריו הגדולים, שהעלו שערות מלבינות.  ראה העולם, התפלא, הקהל – וימחא כפים.  אחרי-כן הזמין את-יוקל המשרת הטפש ויאמר:  ""רוצה בני, ואלמדך מלאכה נקיה וקלה,  מלאכת צלמוני בעולם, כל-אשר-אעשה תעש.  הנני נוגע בפנכה ושב ונוגע בפני –  כאשר אעשה תעש"". – ויגע בקרקע הפנכה  בזרת-ימינו ויגע בחטמו העב והמאדם;  נגע גם יוקל הטפש בקרקע הפנכה ויגע  בחטמו המעקל – והנה פרח קו שחור בחטמו.  נגע הבדחן בפנכה ויעבר קו על-פני מצחו –  נגע גם יוקל בפנכה ויעבר קו על-גב מצחו –  פרח קו שחור על מצחו – ויראו העם וישחקו.  יוסל הבדחן לבן, ויוקל הולך ומשחיר.  (הערים יוסל למשרת וימשח את-קרקע הפנכה  פיח נר-שעוה, והיה בנגעו בקרקע הפנכה,  נגע בזרת וקמיצה ובפניו נגע באצבע).  וכאשר ישחרו פניו כן יגדל השחוק וכן יאמץ.  יוקל מבליט את-עיניו לדעת לשחוק מה-זה עושה?  עד שהכניסו לאהל המרק המעלה אדו.  ועמד העולם משחקו ועסק בהלכות המרק,  מוצא את-טעמו לשבח ופתיתי השקדים מתוקים.  נגנו המנגנים בינתים עד אפס המרק השמן.  ויוסל שוב עולה לדוכן על-יד שלחן באמצע האהל:  “מתנות ידידי החתן ומתנות ידידי הכלה”.  יצא רפאל חוטינסקי ובידו טס-כסף ועוד כלי,  שמם על-גבי השלחן ויפן וישב על מקומו;  הניף הבדחן הטס, מראה לקרואים ומכריז:  ""דורון של דודו של חתן, הנגיד המפרסם הנודע,  רבי רפאל חוטינסקי – טס-כסף אחד והדס-  כסף מעשה-אמן!"" והמנגנים הרעימו ‘טוש’ עלז.  יצא עזריאל ליטרובניק ובידיו מנורות של כסף,  שמן על-גבי השלחן, ויפן וישב על מקומו.  הניף אותן הבדחן, מראה לקהל ומכריז:  ""דורון לידיד החתן, הנגיד המפרסם הנודע  רבי עזריאל ליטרובניק – שתים מנורות של כסף  יפות, מעשה אמן!"" והמנגנים הריעו ‘טוש’ עלז.  אחד אחד יצאו, מניחים את-מתנת-הדרשה,  קרובי החתן והכלה וכל-ידידיהם הטובים,  אחד המרבה ואחד הממעיט, מתכונים לטובה:  זהב, כסף ושטרות, כלי-בית ותכשיטים של נשים.      ואחר שכלו הקרובים להביא מתנות ודורון,  שבו המשרתים והכניסו הבשר הצלוי הנותן  ריח-ניחוחו באהל, איש איש אשפרו לא נעדר:  בשר מטגן, בשר-שור וצלי-אש ודבשניות שלש.  אלה דברי משתה-החפה, שערך ר' מרדכי.      אפס, אך כלו המנגנים את סעדת-הערב גם-המה,  יצאה הכלה הצנועה לאמצע האהל מוכנה  ועומדה ‘למחול הכשר’ ובכפה מטפחתה הלבנה.  בושה נכלמה ואינה יודעת אי-תסתיר פניה,  שני עפעפיה השחורים מאפילים על-גב לחייה.  פתחו מיד כלי-הזמר בשפת פולוניז מישבת.  עמד משבתו הרב ר' רפאל ויצעד בנחת,  קרב עד לפני הכלה ותפס בקצה המטפחת;  צעדו לאטם במתינות וסבבו שלשה סבובים  באהל הקרשים הגדול לקול מחיאות-כף כל הקרואים.  אחריו עמד החזן ר' אלי המגהץ באטלס,  קרב עד לפני הכלה ותפס בקצה המטפחת,  צעדו לאטם במתינות וסבבו שלשה סבובים  באהל הקרשים הגדול לקול מחיאות-כף כל הקרואים.  אחריו יצא השלישי אבי החתן ר' איצי,  קרב עד לפני הכלה ותפס בקצה המטפחת,  צעדו לאטם במתינות וסבבו שלשה סבובים  באהל הקרשים המרוח לקול מחיאות-כף כל-הקרואים.  אחד אחד כן יצאו נכבדי-העולם – הגברים,  צועדים לאטם במתינות לקול מחיאות-כף כל-הקרואים.  ככה תקנו באהל מרדכי ‘המחול הכשר’.  תפסו הנשים הנשואות מקומם של גברים ורקדו.  פתחו המנגנים ב“פרייליכס” שובבה ומלאתי-תנועה,  אשה החזיקה ברעותה. מסיעות בקולן למנגנים.  הלוך וטפוף מתחילות וגומרות נשאות בסערה,  קוראות למפגרות ליושבות, מושכות את-אלה בחזקה.  ועלתה השמחה וגדלה – והנה הכלה איננה…  שבו הגברים ותפסו מקומן של נשים באהל,  פרייליכס ופרייליכס הריעו והבחור הטנבור השוטה  נעור התנער הפעם ויגבר חילים בטנבור,  מחריש הכל במצלתים והקהל המבסם מרקד,  קוראים אלה לאלה ומסיעים בקולם למנגנים,  ונעלם בינתים החתן – והעולם יוצא במחולות.  אלה יושבים ושרים ואלה מוחאים כפים  עד לידי זעת-אפים ועד כדי אפיסת-הכחות,  נחים, מיטיבים את-לבם בשיחת ידידים ובדיחות,  בדברי-תורה, וחוזרים נמשכים מפרייליכס לפרייליכס.      וכיון שעלתה השמחה עד למעלה-ראש, והיין  עושה מה-שהוא עושה בלבו של מרדכי, עמד  וקרא לאשתו חינה: ""עלי, מחתנת, לדוכן!  נחנו נצא במחול, יראו הצעירים ויבושו"".  אוחז בידה למשכה: ""המנגנים, אני שוכר פרייליכס  זה לכבוד זוגתי!"" נכלמה האשה, נשתמטה:  “אי לך זקן משתטה, כלום אבדה בינתך, יהודי?”  ""אינך רוצה בי, אשה? אחולה בגפי, בגפי!  הבו המנגנים לי, קוזק, וברגש ובחם ובגבורה!      פנו לי, מכבדים!"" (והקהל נפוצים בעגול) –  קופל תוך-כדי-דבור את כנפות מעילו של משי,  נענה הכנור הראשון ויען הטנבור בכח  קוזק אדיר, מלא-און ותנועה וחיים ורגש,  שם את-כפותיו על חלציו ויעף עיניו על-סביבו,  הלם ברגליו בכח ברצפה ויעף ויטש:  יש שהוא הולך וסובב בעגול בקהל בתוך,  ויש שהוא תופס מקומו מכתש כתישים ותכופות,  ויש שהוא פושט זרועותיו באהבה רבה וגעגועים,  ויש שהוא טס ומעופף, מתהולל בשגיונו ובאונו.  וקהל עומד מתפעל, מוחאים לו כף ומריעים –  עד שנעורו השכוים בשלישית וקראו: ברקאי!      שיר ששי: יום ד‘, יום ה’, יום ו'. “שלייערווארמעס”, “פרייליכער שבת”.    למחרת היום האריכו יהודי פודובקה בשנה,  אחרו לקום, ובקומם התהלכו עיפים וחולמים,  ממש כאותם הזבובים כתם ימי-קיץ, ופתאם  תאחז הצנה את-כלם ומחסרי-כח הם יושבים  תלוים בכתלים וזכוכית-חלונות, כך היו גם-המה,  ואבל האהל הנמתח מאין באי-שמחה לתוכו,  נערים מחטטים בפנותיו. הנערות-הבתולות אך הנה  טשו וחשו מבית אל בית, אשה לרעותה,  באות לראות את אלקה, אם יאה פריק לה או אין.  אחר באו המנגנים ויוסל הבדחן עמהם,  עמדו כלי-זמר ביחד, כוננו כליהם, התחילו  לנגן מנגינה עצובה, מנגינת הפרדה הנאה,  כתרון בני בית מרדכי, השפחות והמשרת אף-המה,  ורעות אלקה, שהיו אתה בשעה זו עומדות,  זולגות עיניהן דמעות – כי היתה מנגינה ערבה.  קבלו המנגנים שוב יין, ומיני לגימה, פרפראות.  וישבו בקרון השכור, המחכה להם, ויפרדו  מעם בית מרדכי בברכות ושבעי-נחת, כי שכרם  קבלו בעין מאד יפה ולא גרעו מהם גם הקרואים  (אף כי אמר מרדכי: עלי כל-הוצאות המחולות,  עמדו על-דעתם הקרואים לתת שכר פרייליכס ופרייליכס,  להיות נהנים בהכריז רפאל המזיק את-כרוזו:  ""פלוני בן-פלוני הגביר המפרסם, נגיד ושוע,  שכר ושלם שכר פרייליכס לכל העולם הגדול"").  שרק העגלון וזזו הסוסים, ויצא לפניהם  זוריק הכלב הטפש, והצללים נחפזים משמאלם.      ושמש של צהרים עומד באמצע שמים,  שופך מזהרו ארצה ואומר כבר לנטות הימה,  בשעה זו ערכו השלחן בפרוזדור הבית הלבן,  ישבו הזוג והמחתנים וידידים קרובים מקדם.  ואלקה הנבונה יושבת, פריק לה על ראשה הנאה,  יושבה בהרחבה וכאשה נשואה זה-כמה וכמה,  שומעה בנחת ועונה בישוב-דעת של זקנים.  אכן, שושני לחייה פורחות ביפי עלומיה,  אולם זה הפריק מוסיף עליה עוד שנים.  ונהנים פני המחתנים למראה הזוג וישיבתו,  דברו בימים עברו, משוחחים איש עם רעהו,  זוכרים נשכחות מימים. ושמחה חרישית פורחת  נסוכה עליהם, רועדת יראה משאון והמלה.      ועבר היום וכל הערב בשקט ובשלוה גמורה,  אולם בלילה התאספו שוב כל-הקרואים ביחד  סביב לשלחן ר' מרדכי המלא כל-טוב ויין-שרף,  פותחים בדברים בעלמא, בחכמות ובלצון מסימים,  בשמחה ובצהלה גדולה ובשירה וזמירות הרבי.  אחרו עד חצות לילה; ואולם הנערות-הבתולות,  הנה לא באו ולא נראו, כי שלחון כלהן הביתה,  יען כי כלו כל-ששת שקי הקמח, שהכין  מרדכי טרם החתנה, ולא מצאו ואפס הלחם.      יום ה' בשבת התחילו אחדים משתמטים, ואולם  רבו של קהל – הבאים נשארו עד מוצאי-שבת.  היו מיטיבים את-לבם בביתו של ר' מרדכי ומרבים  בשמחה בימים, לרבות הלילות הקצרים של קיץ.  והמה עם המחתנים הובילו החתן בשבת  לבית המדרש בהדר, וכבדום שם בעליות.  והם לא הבישו פני מרדכי ועשו לו “מי שברך”,  לו ולחתן, ומנדבים לשמחת גבאים וגזבר.  גם המחתנות הובילו את-אלקה הכלה הצנועה  אל בית-המדרש ברב-פאר ושמלות של יום טוב עליהן  אותה הושיבו בראש על מקום הרבנית הזקנה,  וישבה מאירה כחמה, איננה מתפללה, שותקת.      ואהל-הקרשים הנמתח שוב נמלא המלה ושאון:  ערך בתוכו שלחנות ופרש עליהם המפות,  נתון עליהם הטסים והקערות הגדולות המלאות  עגות, רקיקים וכעכים ומיני תרגימה ויין-שרף.  יען כי אחר התפלה לא הלכו אנשי פודובקה  כדרכם בשבת הביתה, כי סרו לקדוש אל מרדכי:  גברים, נשים וטף, לא נעדר איש כל-הקהלה.  וצללי-הערב הזריזים התכנסו בין מנחה למעריב,  תפשו חללו של עולם וישפכו עליו ממשלתם  להיות לילה אפל. וחצר מרדכי מלא עגלות  מחכות לאורחיו השבים – ואלה מפגרים ושוהים,  מחכים ל’מרק כרוב-של-פרדה' הרוחש ורותח בדודים  ונותן ריח-ניחוחו בחלל כל-הבית והחצר.      היה לילה מצנן עושה בחללו של עולם  דרכו השקטה והרחוקה… ועוד זמן רב במחשכי ערבה  עלה קול שריקות אופנים ושעטת סוסים בהחפזם:  אורחי ר' מרדכי וכל-מחתניו עשו את-דרכם.      אלה דברי חתנת אלקה הכלה בפודובקה.     אודסה י“ז-כ”ו מרחשון תרפ""א.       "
1942,אפרים לוצטו,27,1,2,2,1,0,0,אפרים לוצטו,"   	 	 	    על בחורי חמד לבושי מכלול העוזבים ארחות יושר / אפרים לוצאטו     בחור כי פז וחור בחור בחרת,    ומעט אל המוסר לבב נתתה,    אוי מרחוק אראה איכה נגזרת,    ולגדל שואתך אפחד, אחתה;        שגם מצאת און והון אצרת,    מסכן מאיש אביון תהיה מעתה,    הנה בידי שלל שולל נשארת,    ולחפץ קנינים נקנית אתה;        דע נא וראה אמנה, כי פה בארץ,    מאלף הטובות תוחלת אין,    כי על הוה הוה, על פרץ פרץ;       ולבד ייטב אל אל, הנתן עין    על אשר השמור במרומי ערץ,    כי האדם בלתו נחשב כאין.        "
2465,שמואל הנגיד,32,1,1,1,1,0,0,שמואל הנגיד,"   	 	 	    פלמא [אכ ͘ ברו] אלמחאצרון למדינה לורקה בתצמים אלעסאכר נחוהם לם ילבת ͘ ו אן פרו ענהא ונהצ ͘ ת עסאכרנא אלי לורקה פאסתקרת פיהא פכתב אלי מנהא  וכאשר נודע לצרים על העיר לורקה על התקרבות הצבאות לקראתם לא התמהמהו וברחו ממנה, ומהרו צבאותינו אל לוקרה וחנו בה, וכתב אלי משם  È — — —  È — — —   È — — —  È — — —   שלח יונה  מבשרת —  ואם אינה  מספרת,    באגרת   קטנה אל   כנפיה    מחברת,    מאדמת   במי כרכם   ובלבונה   מקטרת;    ועת תעוף  ותתנשא   שנה אותה  באחרת,    למען אם  פגשה נץ   ואם תפל   במכמרת    ותתאחר  ולא תחיש —  תהי שנית  ממהרת.    ועת תגע  לבית יוסף   תצפצף על  מרום קרת,    ועת תרד  עלי ידיו    ישחק בה   כצפרת    ויתיר את  כנפיה    וכה יקרא  באגרת:        בני, דע כי  כבר ברחה   עדת קמים  מאררת,    ונפוצה   עלי הרים   כמץ חלקה  מסערת,    ובדרכים,  כמו צאן מ-  בלי רועה,  מפזרת,    ולא חזתה  באויבתה   אשר היתה  משברת.    בלכתנו   להשמידם   אזי ברחו   באשמרת,    ונהרגו   והרגו איש   לרעהו    במעברת,    ובושו מ-  אשר קוו   בעיר חומה  ומסגרת,    והובישו   כמו גנב    אשר נמצא  במחתרת,    ועטו על   פניהם את   כלמתם   כאדרת,    והבשת   דבקה בם   כמו כבד   ליותרת,    ושתו בוז  בקבעת    ומצו כוס  משכרת!    והיה חיל  בתוך לבי,   כחיל אשה  מבכרת,    ושת האל  צרי עליו,   כמו מטר   בבצרת,    אזי אורו  שתי עיני —  ואויבתי   שחרחרת;    אני אשיר  בטוב לבב —  והיא קינים  מדברת,    וקול ששון  בתוך ביתי —  והיא בבכי  ממררת!        לך, סלעי  ומשגבי,    לך נפשי   מזמרת,    לך היתה   בצרה ת-   חנוניה   מסדרת!        בני, שים ל-  בך אל יד   אלהי ה-   מהדרת,    וקום וקרא  תהלתי    במקרא עם  ובעצרת,    ושית אותה  כטוטפת   עלי ידך   מקשרת,    ותכתב   עלי לבך    בעט ברזל  ועופרת!        "
6250,יהודה קרני,332,1,3,4,1,0,1,יהודה קרני,"   	 	 	     בדרום ירושלים  מול כפר השלח  נקרה מפלחת  אחד הצוקים;  ילאט בנקרה  לאטו השלח,  צרים גבולותיו  ורציו רתוקים.    היכן מוצאם  ואנה יזרמו,  יגאו עוד המים?  יזלו עד תמם?  שעתים ביום יש  והמה ידמו,  אין־כח מלכת  פוסק זמזומם.    אומרים זה אוצר  באדמת אבנים  מאז בירושלים  לזכר שרד;  בערבי שבתות  כאן באים תימנים  וטובלים גופיהם  השחמים מארד.        "
831,משה אבן עזרא,11,1,1,1,1,0,0,משה אבן עזרא,   	 	 	    מלאכים מברכים / ר'   סימן: משה      לאל נערץ             בסוד קדושים             מעריצים ומקדישים       מלאכים             מברכים                חצובי אש מקדשים    ואראלים             וחשמלים               אור נגה מלבשים    וישראל              עדת האל               בכל איים מגרשים:    לאל נערץ…       מיכאל              וגבריאל                יצורי אש בוערה    והטפסר              הנורא                סנדלפון שמו נקרא    ועם אביון             בני ציון                קרואים צאן קדשים:    לאל נערץ…       שמשיאל             ואוריאל                המון צורי הפלאות    ומטטרון             ירנן רן                ברב חילות ומוראות    והבזקים             והברקים               ברצוא ושוב חשים:    לאל נערץ…       הדרניאל             ורפאל                שני צירים נוראים    בחיל ופחד             לאל אחד               בלי כחד בקול נושאים    ועם נברא             בשיר וזמרה              ואון ועצמה נגשים:    לאל נערץ…        
3582,אברהם אבן עזרא,46,1,1,1,1,0,0,אברהם אבן עזרא,"   	 	 	     איש לב בך האמין, על חסדך השלך –  שש, עד בפיו מלה לא יש לדבר לך.  נורא דברך, אך טובך יעירני,  על כן בתוך קהל אקום להודות לך.  יחד יהודוך אנשי ברית קדש,  עתה אלהינו, מודים אנחנו לך.          "
4698,מאיר הלוי לטריס,70,1,2,3,1,0,0,מאיר הלוי לטריס,"   	 	 	    Vision.   על ראש הפסגה נצב איש החיל    וכמו עמוד אש יאר את-הליל;    קרן עור פניו כזהר רקיע    על ראשו אור אל הוד נורא יופיע.    ארץ יביט – ויסודותיה מטו    כידודי אש מעיניו יתמלטו    מעל נגלו כספר שמים    במו אור זרוע אור שבעתים;    אל ישב על כסאו ויתו על לוח    דברי אל שדי הם חיי כל רוח    דרשו מעל ספרו דרשו וקראו    כי בו חרות טובו חסדו תמצאו. –        הנה כן נשא את-עינו שמים    ויזכר מכתב-יה על לחתים    על הר הקדש יום חמד לשבת    בין קולות וברקים רשפי שלהבת    שוכן מרום אז מפארן הופיע    ויט שמים וירד מושיע;    יום בא שנאנים רכב רבתים    ואדני במו אש-דת על כפים.    ותדמע בת עינו – או אז נפתחו    שפתותיו שושנים מטל פרחו;    ובגיל ורעדה כגאולי מכלא    נפת תטופנה כדברים האלה:        ""מה-יקר אל חסדך, רמה ידך!    על חוג שמים בקדש דרכך!    גם כי יסתר לי פעל פעלת    אודה עזך כי למאד גדלת!    הה תחת משך הזרע שחתי    זרעתי לצדקה גם כי קלתי!    זרעתי בדמעות ובלי אקצרה!    אדיר שמך ופקדתך אשמרה.  שם ארצי שם קני רבת קויתי    כי אבא שמה, לאלהים צפיתי;    אך מרה מרית! שוב הכנע    הכנע לבי! הכנע גוע!    לא לך וכבודך גפן הסעת    גוים פנית אף שורק נטעת!    אל צוה לכבודו עדן לנטוע    אך לא לך פריו טובו לשבוע!        גם צפור לפנות ערב תמצא בית    איש כרם איש שדה גם נקף זית    ישובו ערב על ביתם ישמחו    רישם ישכחו דמעותם ימחו    ובנשפי – מים סבוני עד נפש    אנכי לא אשמח אף לא אנפש!    שם ארצי שם קני, למאד נהדרו;    אולם – כנפי רוחי ביעף נשברו    כי אנכי כמת מלב נשכחתי    אשובה אל עפר מנו לקחתי    נפזרו עצמותי ארץ צלמות    ובתוך אדמת נכר אישן המות!        הה הכה צור לבי ויצא מים!    בת עיני נגרה כטל שמים,    חכלילי עינים אך לא מיין    קראתי ממצר ותשועה אין    קדר עלי יומי, ולעת אנוח    נדכיתי בצר לי משבר רוח,    עיף יגע אם אמרי ארגיע,    סר מר המות ושאולה אציע! –  אך זאת אזכרה ולבבי ינוח:    כי ממרום צורי שפכת רוח –    רוח חכמת שדי חסן ישעך    בו נטלת נשאת את בניך.    הנני יה! כי קראת לי עתה    ולך אפקיד רוחי חיים נתת.        האר הופיע על עצה יעצת    על בנך ישראל בן לך אמצת,    והיה לו צור מעוז מגן ושמש    משגב וסתר בשואה ואמש,    אז בטח אתהלך אל גיא צלמות    ויחי לעד לבי חיי אל-מות!    חכיתי למשפט יום תועידני    מפיך אל עולם יום תשקני    הנני יה כי קראת לי עתה    ולך אפקיד רוחי חיים נתת;    וכשוב הרוח כקטרת מזבח    אשיב שולחי דבר עלז שמח!""          "
735,משה אבן עזרא,11,1,1,1,1,0,0,משה אבן עזרא,"   	 	 	    אנא כעב זדוני תמחהו/משה בן יעקב אבן עזרא  “לר' משה ז”ל""       וסלחת לעוני              כי רב-הוא:    תה' כה, יא        איך ימחה, ונכתב           למול אבי    כי אין בלבו מחשב          כמחשבי    למחות מאשר כתב         ליום ריבי –    כי המכתב מכתב            אלהים הוא:        שמ' לב, טז       נא אם תחקר ותפרש,        צור, עלומיו    און בלילו יחרש           ובימיו    ואם לחטאיו תדרש          ולאשמיו –    מכף רגל ועד ראש            אשם הוא:          ויק' ה, יט        יהרסון ויבנון            בי רעיוני    יום בי חטאי יענון           ובפני –    אכן סעפי יבינון            כי אדני    נושא עון חנון             ורחום הוא:         יוא' ב, יג        מה לידידי ומלכי           יסתר?    ואשפך עתרת חכי           ואין עותר –    ואשאל בעד חלום חשכי        ואין פותר    ואמר: לא אוכל כי           חתום הוא:   ישע' כט, יא        שובה שיבת שארית          עם הועם    ושלח מבשר בברית          להודיעם    את אשר יהיה באחרית        הזעם    ונחם, ואם לא עם            בינות הוא:         שם כז, יא       הוסף יד וציר משנה          תשליח    וקרן לנגש ונענה           תצמיח    יגבר וכל אשר יעשה         יצליח    ויודע כי משיח              אלהים הוא:        ש""א כד, ו        "
2208,שמואל הנגיד,32,1,1,1,1,0,0,שמואל הנגיד,"   	 	 	     הבזקונים לך מרפא להשקיט / בך יצר, לקנין יחרידך    וזקן יחליש גופך- ויגביר / בך עצה להוסיף הון בידך.          "
2783,שלמה אבן גבירול,40,1,1,1,1,0,0,שלמה אבן גבירול,   	 	 	     לשירי שחרי דעת פנו- נא / ובינו בערים בעם תבונה    ילמדכם צפוני התבונות / וגם- הוא יורכם על- כל- טמונה    ואל- תפנו לדברי ריק והבל / דעו שירי ותדעו האמונה    ושיר רע יהרוג נפש בעליו / והשיר מת ובעלו חי עדנה    והטוב יעלה זכרו לעולם / עלות ראשי חדשים הלבנה.         
2500,שמואל הנגיד,32,1,1,1,1,0,0,שמואל הנגיד,   	 	 	     טמא לב יש וכף עושה בתרמית    ולב נקי וכף מאין רמיה    ויעשר זה בתרמיתו פעמים    וזה ידל בנפשו הנקיה    ויטרח זה ולא ילכוד חפציו        י    ואחר ילכדם מאין צדיה    ואם כן-הוא עלי מה-זה תענה    ותטריח כבודך בעשיה.        
1943,אפרים לוצטו,27,1,2,2,1,0,0,אפרים לוצטו,"   	 	 	     פה בדביר הזה אני אשכנה,    פה רוזנים באים וכל-הערב;    פה יעלוז יואל, ופה תרנה    חכמות שמואל חי לעת הערב;  פה קננה תורה, ופה נכונה,    פה נטעה את אהלה ותרב;    בה יחזיק יצחק ומאיר יונה,    אברם ואלעזר אחוזי חרב;  פה אחזה משה, מנשה חפץ,    פה אחזה אשר, אשר מנגד    ישב למו יוסף ויוסף לקח.  אלה שנים עשר נשיאי חפץ,    גם זה לעמת זה יזרו מגד,    אף יערב שיחם כיין הרקח.          "
4533,משה חיים לוצטו,55,1,2,2,1,0,1,משה חיים לוצטו,"   	 	 	     ביום מר כי יצא הקצף מלפני ה' לאמר, הסיר המצנפת והרים העטרה, צדיק יסוד עולם, הרב הגדול החכם הכולל כמוהר“ר יהודה מצליח פאדובה זצוק”ל, יום מהומה ומבוכה. יום צרה ותוכחה. ואבל כבד הוא, קול הקריאה הומה קינים הגה והי, כהמות ימים יהמיון וכיונים הגה יהגו אך נכאים העם ההולכים בחשך, כי בא השמש ואור חשך באהלם. וגם אנכי לא אחשך פי. אדברה וירוח לי. כי כל לבב דוי, ואשא בשיחי משלי:    מה־זה ועל מה־זה, אהה, איככה    יבש ונבל ציץ בהרי זמר!    אמלל ברוש, תדהר וכרם חמר,    אחור כמו נכלמו,    יתיצבו כנד, ולא נתכה    מר מנהם, כל נוזליהם שמה!    נוגות בנות שיר דמו,    ששון וכל שמחה כעשן כלו,    שרים ושרות נדדו אזלו.    אנא, בנות השיר! בכי ונהי,    אם שירכן חדל, הלא תשאנה.    מדבר שממה סופדות תרעינה,    ומקום רקד על נבל    הנה ספק היום לירך יהי.    אתם, עינות, נא דמעות תנו    מרות כמר האבל -    אם נוזלים אין עוד אשר ימתקו,    אם רק ‘אהה!’ מעיר מתים ינאקו    תפתח, ורק לבכות, כהיום פיה    ארץ, ועמה כל עצי היער,    אבן בקיר תזעק ועץ בשער,    ישאו הררים בכי,    יבכה מאור יומם בעוד יגיה.    אך החרישו לי, וכמעט רגע    גם את, מליצה, לכי!    עד מחשבותי, כאשר נבוכו,    שיחם ומר רוחם במר ישפכו.    הן אחזה קשה, וכן נבהלתי:    יורד ברב בכיו כבא השמע,    כהו מאת עיניו בהרבות דמע,    רפו כנפיו, שחו,    הולך וצועק מר: 'אהה, אמללתי    מי זה מנחם לי? ואפס נחם!    מעי כסיר ירתחו,    לב אין להכיל לי רחב־ידים    שוט הכאב שוטף כזרם מים.    'מיום קצות תבל ואפסי ארץ    מועף מהלך אן ואן הייתי,    לתור מנוחה לי הכי אויתי    בה אשקטה רוגע,    בה אחליף כחי ואפרץ פרץ,    אחר ראותי כי, בהמיר גבר    טוב מעשיו הרע,    אמיר אני אתו, ונפשי תלה,    כי יהיו חיי תלואים סלה.    'עד שערי העיר עליזה באתי,    עיר המלוכה היא, ושם ממעל,    חופף ומתנשא ונוצץ, יעל    כסא כמראה זהר:    כס התבונה הוא! ושם מצאתי    חוסה בצלו איש מעון השכל    ויפה פרי התאר,    מיום ליום שם רענן יפריח:    האיש יהודה הוא, וכן מצליח.    'כראות אני פניו אפיקי דעת,    לבי כעל כל הון בקרבי יגל,    אשיר וכף אמחה, רקע ברגל;    הידד! בגיל קראתי,    אך זאת מנוחתי, ועת לטעת    פה נאמן ביתי לעולם סלה!    כי טוב אשר מצאתי    אך טוב ולא ימיר, אבל הנהו    טובו מחדש כל ימי חייהו.    'הנה כרב־חובל, אשר מנגד    יראה למול פניו מחוז החפץ,    כי לא סערות עוד וזרם נפץ    יירא, ואך שמח,    עלז לבבו בו ומלא מגד,    תרנו ומפרשיו כבר יניח,    כן אשמחה בוטח -    אכן כרב־חובל בחוף טובע,    הה, כי בחוף חיי אהי גוע!    'אגוע! ואגוע, כאשר דמיתי    לעד ברית שלום כרת את מות,    או כי בני רשפו בגיא צלמות    יסתרו ממני!    אך מה־פשעי לך ומה עשיתי,    הוי יום, אשר לא יום, אבל גיא אפל,    היום אשר, עודני    נסתר בצל אפסי, ליש יצאתי,    כי רק למען נוד בתבל באתי?    'הנה אנוש מפז יקר־הערך    השר יהודה הוא, אשר הגעתי    אל המנוחה בו, ובו נטעתי    ביתי! ואם אלכה,    לא עיפה נפשי ברב הדרך,    כי יחליפו מעשיו לי כח.    עתה (ועיני תכה)    המותה בו שלחה ידיה,    לשחק באיד נפשי ומכאוביה.    'שמש צדקה הוא אשר בזרח    יפץ ענן אורו ויאר לנו,    גם צאלים נטע יבול נתנו:    פרים אשר הבשילו,    מזהרו כי ישטחו שטח,    כנפי ברקיו נוצצים עלימו.    עתה במר הילילו    עמו בערב יום ויוכח אמש    בספות באין שמש תבואות שמש    'אמנם, ידיד נפשי, אשר עלית    לאור באור חיים וחיי נצח,    אם שלחה (לא בך) תמותה רצח,    כי בי אני, עבדך!    גם נאקותי אל הלא אשביתה,    אם לא נכוחות לך בעת לשמח    על טוב מנת חלקך.'    כן מחריש עמד ושומם שמע,    על לחיו בקפא, כנסוג, דמע.    אז ממרומים קול ענות שמעתי    אל נאקות שמעו אשר נדמו    לאמר (ורנן): 'אך בצדק תמו,    שמעי, תלונותיך!    אם ממך אל על, בני, נסעתי -    הואל והתנחם, מנע מבכי    קול כל לשונותיך:    כי האלהים הוא אשר עשני,    וביום עלותי - הוא עלות צוני.    'מי יערב לבו ביום ימסו,    אז כעלות השור בהשמים,    הרים בלכתם כנהרות מים,    לסגר בעד הזרם?    או מי ידמה כי, בעת נשסו    משוט כאב כל מחשבות לב גבר    משוט משבר גרם,    יסגר בעד עיניו ולא ידמעו    יסגר בתוך בטנו דבריו לעו?    'אך אם בעת יועם מאור השמש    ממפלשי עבים אשר נסבו,    בין סערות תימן ברקים רבו    הרעם בקול ממעל,    ולבב אנוש ישמע, יהלך תמס -    לזכר ברית עולם תנוצץ קשת:    איכה צרי לא יעל    גם אל אנוש דוי, אשר ירקיע    עליו מעוף צוקה וכי יריע?    'הסכת, בני, ושמע: הלא תדעה,    כי הנני היום כשר ומלך;    לפני כבוד כסאי כנחל ילך    מכל שמני ריח.    זה כל פרי ממעשי אשבעה:    יציץ עלי ראשי כנזר נגה.    עתה לכה שמח!    הואל והתנחם, ותחת אפר    שא נא פאר שירים ואמרי שפר.    'נטעי ישרים לך הלא השארתי,    בם תעלה אברה וקל כנשר    תעוף ולא תיעף פעמים עשר    אל כל אשר איש שמה:    הן הם פרי בטני, אשר העשרתי    מכל חמודותי, ועוד יוסיפו:'    ובמו מסלה רמה    אז נעלה קול זה, והרים אבר    שמע, לעופף שש אלי כל עבר.    אחי ורעי! זה אשר חזיתי    יכאיב, אבל יחבש למכתנו:    כי מת פאר הדר, אבל אלינו,    וחי לנפשו סלה:    וכבר ילידיו לעלות ראיתי,    אף כי כבר עלו, וגם עוד מעלה    תרום כמו החלה    ביתם ותפארתו, ומה חסרנו    צורו ימלא בם ולא נגזרנו.    אתה אשר מעל, יקר הרוח,    כל סערות תימן, ביום דרכת    ותעלה, אותם הלם השלכת    ויתכו עלינו -    אנא דממה רוחך יפוח    הפץ ענן יגון, ואם רחקת -    תאיר עדן חשכנו.    כי כן ברק שמש הלם יופיע    בפרש כנפיו על פני רקיע.        משה כותב בדמע, משה חיים בלא“א יעקב חי לוצאטו יצ”ו         "
4545,מיכה יוסף לבנזון,57,1,3,3,1,0,0,מיכה יוסף לבנזון,"   	 	 	    בשובו ממעיני מרפא הביתה והביא עמו  ספרו “שירי בת ציון” אשר חבר שם ושלחו  לאחיו ני""ל בעודנו בכתובים, כתב עליו השיר הזה:     השלום לך, אחי! הן עתה באתי!  למצוא שם מרפא שלחני אבינו!  בקשתי חפשתי אך לא מצאתי –  וראה מה הבאתי – אל נא תלינו –  למצוא לי נחם על כנור הגיון  שרתי לי שמה שירי בת ציון!    **   קחם נא אחי! קחם נא ורצמו  אולי גם בהם תמצא לך מרגוע;  גם אבינו רצם ויקחמו  כי גם מנחה זו הבאתי בזרע!  ולאל חי קוה-נא, אחי, גם עמי  ואהי לך אח – בן אל אבי ולאמי!    ––––––––    על ספרו “שירי בת ציון” אשר שלח  לאחיו נ""י אחרי צאתו לאור, כתב לאמר:  כבוד אחי יקירי רב המהללים כמוהר""ר  אריה הכהן לעבענזאהן     אח, אהוב, נחמד ויקר הרוח!  זה ספרי נא קחה יאתה עדיך!  מאח לך יחיד הלא לך שלוח –  ולשיריו אלה נא שימה לבך!  הן על ברכי השיר ראית חיים  עת אבינו הרם בשיר נצח!  בת שירו שעשעתך על כפים,  בת גילך החמלה – הו אח צולח!  לבך לב חכם, לך נפש משכלת,  ותאהב גם שירי, “שירי בת ציון”;  עוד יותר מכלם שיר הקהלת –  בו כל לבי שפכתי על גליון!  אל נא, אחי, מהם תסב אפים,  הן ילדי אחיך אהבך המה!  אך זאת נחמתו פה לו בחיים  ולחליו בם ימצא רפאות נעמה!        "
6895,פניה ברגשטיין,426,0,4,4,1,0,0,פניה ברגשטיין,"   	 	 	     לשדות יזרעאל, להרים מסביב,  שירנו נשירה בגיל.  לנעם כפרינו, לשמש הזיו,  לפרח לסלע, לשביל.      אל כל שנפנה יקדמנו דגן,  חטה זהבהבת תקד.  ואפל החרש, וירק הגן,  ושיר ופטפוט תינוקות.      וקול הצפור ממרומי הענף  יריע בזמר הלל,  ותכלת שמים פרושה ככנף  מעל משכנות יזרעאל.            "
299,רחל בלובשטיין,5,0,3,4,1,0,1,רחל בלובשטיין,"   	 	 	    לחנה מייזל     את זוכרת? אביב ובקר    (האביב, הבקר – אים?)    לרגלי הכרמל – גננו,    ומנגד לו – כחל-הים.        את מתחת לעץ עומדת    ואני על בד, כצפור;    בצמרת זית מכספת    ענפים משחירים נזמר.        ורשרוש משורך מלמטה    כה קצוב מגיע אלי,    ואני ממעל עליך    ממטירה קטעי חרוזי.        את זוכרת? בקר ואשר…    זה היה, זה איננו יותר.    כאביב הקצר בארצנו    כן אביב-הימים הקצר.        "
478,חיים נחמן ביאליק,6,1,3,4,1,0,0,חיים נחמן ביאליק,"   	 	 	     –  מי זה דופק על חלוני?  –  “נער קטן אצבעוני!”  –  נערי, זעירי, מה-שמך?  מי אביך, מי אמך?  –  ""אין מולדת לי ושם,  אין לי אב ואין לי אם.""  –  ומאין תבא, נער?  –  “בא אני משוט ביער.”  –  צידה יש לך לדרך?  –  "" אין לי צרך, אין לי צרך,  כל הארץ לי היא, לי היא.  משקי טל, ופרח – גביעי.  סוס רכובי – חרגל שדי,  קור עכביש שוט בידי.  זבובי רקמה, דבורי זהב,  מן יביאו לי ברעב,  ולתפארת, לי תופרת  כתנת פסים הצפורת…""  –  ובליל סגריר, ליל חשכה  איפה תלין, תשכב איכה?  –  ""ראש פטריה צל וגג לי,  שם מנוח אמצא לרגלי.  הנה ערשי, ערש ננס,  קלפת אגוז בה אתכנס,  כפי למראשותי כרי,  עלה ירוק – מכסה בשרי.  כל-הלילה עם הפנס  שומרה לי ולראשי ערה  הגחלילית, יאיר נרה.""  –  מתי תקום, מתי תעור?  –  ""מתי? אך הבקר יאור!  קרן זהב תשקני,  תפקח את עיני ותעירני.  אקום, ארחץ ואטוס שוב  עם הדבורה ועם הזבוב.  כל החורים אני מלא,  דבר מני לא יפלא,  ובראותי אם ותינוקה  בעד החלון – לו אדפקה,  אקרא שלום לו וברכה,  לו ולראש כל-המשפחה…""  –  סורה, נערי, שב נא אתי,  שתה מכוסי, שבע מפתי…  –  ""לא, כי, לא כי, לא, תינוקי!  אץ לי דרכי, אץ לי שחוקי,  מחר אבא שנית ברנה  ומטעמים לי הכינה,  ועתה, שלום! אין לי פני,  שלום, שלום, כה לחי!..""          "
975,משה אבן עזרא,11,1,1,1,1,0,0,משה אבן עזרא,"   	 	 	    [יונה זמיריך הרבי] / ר' משה אבן-עזרא  לחן: מלך דר במרומים  סימן: משה     – –    – – –                 – –    – – –   יונה, זמיריך                     הרבי ושיריך    לקבץ פזוריך                     אל מבצריך ­–    אולי אלהיך                     יקרא באזניך:    זכרתי לך                      חסד נעוריך:     ירמ' ב, ב       מדלג ומקפץ                     חפצנו יקריב    כי יש לכל חפץ                    עת שלוה ועת ריב –    ולאדום יהא מפץ                   ויען אני אחריב    גאון שיאך אפץ                   ומי גילך אחריב    ולסלע אנפץ                     את עלליך:      תה' קלז, ט        שפכו כמים                     בליל זה וחילו    ומעפעפים                      דמעה הזילו    ומאין עצלתים                    ברעדה גילו    ולמחלת מחנים                   שלומים תשאלו    ירושלים                      ישליו אהביך:        שם קכב, ו       הן מבשר רנה                    ומשמיע שמחה    בליל זה לכנה                    אשר באש כסוחה    ישמע באמונה                    לבת הזנוחה:    כי ספה מגנה                    והיתה הרוחה:    וכבראשנה                     אשיבה שפטיך:     ישע' א, כו        "
1233,שאול טשרניחובסקי,16,1,3,4,1,0,1,שאול טשרניחובסקי,"   	 	 	    בששי בין ערבים /        באביב-ימנו, בחדש-האביב,    בשדרה ההיא הנשכחה    וברגעי ליל-קסם והמון תעלומות    חבקתי, נשקתי אותכה.        ותהיה, ותשר הדממה סביבנו,    בחבקי ובנשקי אותכה,    עד כי האזנתי את לבך ברטטו    ההוגה ודופק בך ככה.       בו צלצלו קולות האביב הרענן,    המון מנגינותיו ופרחיו…    באביב-ימינו, בחדש-האביב –    נדמו הפרדס וסבכיו…       אודיסה 1896       "
3804,אברהם אבן עזרא,46,1,1,1,1,0,0,אברהם אבן עזרא,"   	 	 	    (פיוט לקריאת התורה (לשמחת תורה)   אשריך הר העברים, / על ההרים הגבוהים,    יען בך מבחר קברים – / הקבר איש האלהים.    בלבבי לבה, וכף אך / על מות ציר נאמן, אשר לא    קם עוד כמהו, ומלאך / נראה מתוך הסנה לו;    בוער באש הסנה – אך / לא נאכל עצמו וחילו.    ויואל עיניו להרים – / ויקרא אליו אלהים,    הסתיר פניו היקרים / מהביט אל האלהים.    רבו מופתיו, אך באמנה / אל חי עשמו בעצמה,    הוא הוריד דת נאמנה, / דת מלאה דעת וחכמה    קבל הוריך – ואל נא / תשאל: איך היו ובמה    הנפלאים הזכורים – / למה יקצף האלהים?    הדוברים עליו שקרים / לא האמינו באלהים.    הוא הוריד לוחות שנים, / ובעת תעיתי במעלי –    ארבעים יום פעמים / לא אכל לחם בשלי.    איך אכל לחם ומים / אשתה – כי נאסף פלילי?    בחייו פרש לי אמרים / אשר אמר לו האלהים,    ובמותו ברך ישרים – / ויברך אתם אלהים.    מה נכבד מקרא ומדרש / דת, היתה אמון בשחק;    הורישה ענו – וירש / דור מדור, קרוב – למרחק,    ויסוד השם המפרש / על ספר ׳ואלה שמות׳ חק –    ׳ויקרא׳ סוד הספרים / ׳וידבר׳ אתו אלהים,    דבר ׳אלה הדברים׳ / ו׳בראשית ברא אלהים׳.        "
6254,יהודה קרני,332,1,3,4,1,0,1,יהודה קרני,"   	 	 	     הרי ירושלים  החררים,  אשר בפספס עליהם צללי ערבים –  והתנמרו עם עור הנמרים.    הרי הישימון,  אשר בהשתפך עליהם האדם  לבקרים – והורידה כל אבן כרמון  על הכרמל, ובערה כאדם.    הרי מולדת,  הר הצופים והר הזיתים,  אשר ברדת  הלילה – והיו הרים־פגרים, הרים־מתים.    וברדת הלילה, האם לא לביא  מזנק אליהם ממדבר השממה,  ואם לא נביא  ישאג שם על ירושלים הנאשמה?    הוי, ההרים המטלאים  ברזל ונחשת, האם לא מכבים  מתקהלים בכם, וקנאים  לא יזעקו העירה בדרגות ובשלבים?    הוי, ההרים החשופים והקרוחים,  האם תתנכרו אלי,  אשר לא מעליכם גלשו המבשרים, השלוחים  בשם אדני?        "
5020,עמנואל הרומי,107,1,1,1,1,0,0,עמנואל הרומי,"   	 	 	     אמר המחבר: בהיותי עם השר מעין המתגבר / מפרק הרי התבונה וסלעיה משבר / היינו פעם בדברי חכמות נדבר / וחילים נגבר / ופעם על ריב לא לנו נתעבר / נדבר על כל דור ודור משפחה ומשפחה כפי הרצון / פעם בדברים ערבים ופעם בדברי לצון / ונחשב גדולים ממנו לרועי צאן /    ויהי היום ויאמר אלי השר אמר נא בחסדך / איך היה הענין עם פלוני איש סודך / כאשר שבח זכירתו על זכירתך / ושמירתו על שמירתך / ובעבור אשר גאות עשן התאבך / ומטרה לחציו הציבך / נאחז בקרניו בסבך / ואתה השיבות לו כדרכי טובך / אמר נא איך היה המעשה / ולא תחמל עליו ולא תכסה /    ואען ואמר היה פלוני איש סודי / היותר זכרן אשר ראיתי מעודי / לא שכח לעולם דבר ראהו / או מפי אחר שמעהו / והיה מספר לאשתו ולאוהביו את כל אשר קרהו / והיה מתפאר בטוב זכירתו / ושש על נעם אמרתו / כי האיש היה מדבר צחות / ולו מבחר הספורים והשיחות / ואם היה שומע איש דורש / או בתורה קורא ומפרש / היה זוכר כל דבריהם / עקריהם וענפיהם / ופניהם וכנפיהם / התחלותיהם והנחותיהם וכונותיהם / באותיותיהם / ובמלותיהם / איש איש ללשונו בארצותם בגוייהם / גם היה המדבר נוצרי או ישראלי / ערי וארודי ואראלי / כמוהו ידבר והוא לא פנים קלקל וחילים יגבר / סוף דבר כל איש לפניו שב נאלם / ומלדבר במקומו בוש ונכלם / ולא נראית זכירה כזכירתו מן העולם ועד העולם/ ויהי היום דבר רוחו אותו / לפאר במקהלות זכירתו / ולולי האריך לשון עלי הייתי מקים דברתו / אמנם רצה להגדיל זכירתו בהשפלת זכירתי / ולהעלות אמרתו על אמרתי / אז בחמלי על מעלתי/ אמרתי ללשוני עזריני ואתנשא / כי לא משנאי יחרפני ואשא/ אמנם הוא אנוש כערכי / ועת הראהו כי שקר נסכו ולא נסכי/ אז דברה לשוני בחכי / ונראיתי לכל כי לא מחשבותיו מחשבותי / ולא דרכיו דרכי / אז נשאר מזכירתו בוש ונכלם /וזכירתי עלתה במדרגה העליונה שבסלם / והיה לי שם עולם / ויאמר השר רציתי לשמע בפרט איך היו מאמריו / ותשובותיך אל דבריו / ואען ואמר ידע אדני נזר המבינים / כי יום אחד עליתי השערה אל הזקנים / ושם היו אנשי חסד אנשי אמונים / בחיק המעלה אמונים / ואז התחיל לספר מן הגדולות כל איש חכם / ויתנבא גם פלוני בתוכם / והתחיל לפאר זכירתו על כל הזכירות / ולשים אותה למעלה מגלגלי המאורות / ויאמר שמעו שמים והאזיני ארץ / כמו שזכירתי פרצה בגבול הזכירות פרץ / ועמנואל דודי בעיני לא יוחן / כי הוא בעונות שכחן / לא יזכר מה שאכל היום על השלחן / והנני נשבע בחיי מי אשר אאהב ואהבתיו / כי אין איש אשר פעם אחת בימי ראיתיו / אשר כל ימי חלדי לא הכרתיו / ובראותי אותו מרחוק בשמו קראתיו / וכל קורותיו אשר קראוני עמו הזכרתיו / ואדע שם כל עיר וכפר וכרך / עד דמשק ועד חדרך / ואזכר כל הקורות והחדושים / ושמות האנשים והנשים / והמלכות והשרות והפילגשים / ועמנואל יעמד כאיש משתאה / לא יזכר דבר מכל אשר יראה / יראו עיניו ולא יחקר / וישמעו אזניו ולא יזכר / ורעיונותיו יחגו וינועו כשכור / והתחיל לספר קורות מלכים / ושרים וקצינים ונסיכים / והאריך לדבר דברי הבלים והתלים / עד ששבנו לדבר מן החתולים / עד אשר קצנו משמע / כמעט שמרב הצער העינים החלו לדמע / וכל עוד שהיה מחזר לזכר הודו / ולהאריך בכבודו / אך בי ישוב יהפך ידו / וכשמעי דברים לא כנים / וקצת העם היו כמתאוננים / ואחר זכירתי מרננים / אמרתי עת להשליך אבנים / ועפר בעפר / כי פלוני ברית האחוה הפר/ ואמרה אתה האיש המתפאר בזכירה / ותתן אותה על ראשך עטרה / איך לא תעלה על לבבך מה שיש לי מן הזכירה / בחמשה חמשי תורה / ומיהושע ושופטים ושמואל / וממלכים וישעיה וירמיה ויחזקאל / ומהושע ויואל / ומעמוס ועובדיה / ומיונה ומיכה ונחום וחבקוק וצפניה / ומחגי ומלאכי וזכריה / ומדברי הימים ומדניאל ועזרא וחמש מגלות / ומאיוב ומשלי וספר תהלות / ואדע בכל מלה ומלה / הנקוד והדקדוק והפעלה והפשט והדרש והסוד / מקירות הספון ועד היסוד / וספרי הדקדוק כלם / למקטנם ועד גדולם / וספר השמים והעולם / וספרי אבן עזרא בדרכי החשבון / ופרוש קהלת ומאמר יקוו המים אל החכם רבי שמואל אבן תבון / וספר מורה הנבוכים / וספר תלמי בחכמת הכוכבים והמהלכים / וספר המדות והערכים ופרושי המשנה והחבור / וספר רבי אברהם הנשיא בסוד העבור / וחלק הדקדוק והשרשים לרבי דוד קמחי / האומרים לנפשי רני ושמחי / וספר צחות ומאזנים / הנחמדים להשכיל ותאוה הם לעינים / וספר החיוג' והרקמה / וספר ההשגה וההכלמה / וספר החזיון / וספר כלי הנחשת וההגיון / אתה שמת מגמת פניך בראותך קצין או שר / או מלך או נגיד או טפסר / לדעת מדותיו וטכסיסיו / וחיליו ואוכלוסיו / ותענוגיו ומשושיו / ואפוניו וגריסיו / ותארו ומעשיו / וקיניניו ונכסיו / וגבעותיו ורכסיו / ומאזניו ופלסיו / ופרדיו וסוסיו / וגביעיו וכוסיו / ותוריו וסיסיו / ומלבושיו וקרסיו / ויינו ועסיסיו / וברבורי אבוסיו / ואוצרותיו ומאבוסיו / ורצועותיו וכיסיו / ואכריו ואריסיו / ושהרוניו ושביסיו / וחרבותיו ותריסיו / וקרוביו ויחשיו / ושרי מסיו ומכסיו / וצדקותיו וחמסיו / ותפארת עכסיו / וצאנו וכבשיו / ועושי רצונו ומכעיסיו / ופילגשיו וסריסיו / ונשריו ופרסיו / ועזניותיו וכוסיו / ונציו ותחמסיו / וינשופיו וטוסיו / ורחמיו ופסיוניו / ותרניו ונסיו / ושריון קשקשיו / וחלוקו ומכנסיו / ופוליו ותורמוסיו / ועטיו וקולמוסיו / וקורותיו וכפיסיו / ומשקיותיו וכבוסיו/ וגלוייו וכמוסיו / ואבניו וחרשיו / וכסלחיו ופתרוסיו / ודיניו ונמוסיו / וחתוליו ורמשיו / ואני שמתי מגמת פני לדעת מן האנשים והנשים / טבע אברי הגוף וכח הנפשים / ומספר החושים / הפנימיים והמרגשים / והטבעים החזקים והחלשים / ומה בין הנמזגים והמתמששים / ובין הנגשים והנפגשים / וסבת הרפים והקשים/ ובתי הנפש והלחשים / ומן המדות הענפים והשרשים / ומן האברים השרים והשמשים / וסבת העזי פנים והבושים / והנבונים והטפשים / והנוחים והעקשים והפתאים וחכמי חרשים / לא אחוש לדעת צורת הפרשים / ולזכר תאר המלבושים / ואם הם בחורים או ישישים / ואם אכלו פולים או עדשים / ובשר סריס או תישים / ואם הם שרי עשרות או שרי חמשים / שרי הרכב או שלישים / עירומים או חמשים / עורים או חרשים / משלחים או פרושים / ואם להם כנים או פרעושים / ראה מה בין זכירתך לזכירתי / ושמירתך לשמירתי / ואמירתך לאמירתי / ויותר מאשר תספר מדבר הבאי בקרב מחניך / בפני שתי נשיך ובניך ובנותיך / ושגר אלפיך ועשתרות צאניך / אני אספר מדברי חכמה לפניך / עד אשר לשמע תצלנה אזניך / ויותר מאשר תזכר מן השיחות הבטלות והחידות / אזכר מן החכמות והסודות / ומן החקים והעדות / וכמעט שלא תזכר בלבך שמות אנשים / כאשר אזכר משמות החכמים והמפרשים/ ולא תזכר כל כך ערים וכרכים וכפרים / כאשר אזכר אני מן הספרים / מלבד היות כל ספר כמה ענינים כולל / ובזה יתהלל המתהלל / ראה מה בין אמרך פלוני בנה זה היסוד / ובין אמרי פלוני פרש כך זה הסוד / ובין אמרך כך שם פלוני או אותו הכרך / ואמרי כך הקשה פלוני ופלוני כך פרך / ובין אמרך ממקום פלוני עד מקום פלוני כך וכך מילים / ואמרי על פה ספר תהלים / או אמרי מכוכב פלוני עד כוכב פלוני כך וכך שעורים מגבלים / ובים אמרך בשנת כך וכך לפרט היה שבע או רעב / לאמרי חמשים ואחד מיל שעור עלית העב / ובין אמרך כך וכך אכלנו אמש / לאמרי סבת קדרות הירח והשמש / אתה שמת מגמת פניך בלכתך בדרך לשאל / שמות הכרכים מן הימין ומן השמאל / ואני אדרך ברגלי הרחובות והשוקים / וההרים והגבעות והעמקים / ונשמתי תהלך אז על במתי השחקים / לא אחוש אז לדעת שמות הערים והכפרים / רק אשיב אל לבי החכמות אשר בספרים / ושם אמריך הספורים / לא אאריך בספור אכילת הברבורים / והנמרים החברבורים / ולא בסעדת הדגים / וביתר מיני התענוגים / אתה תזכר שמות הפועלים העצלים / ואשר אכלו בביתך גבינה ובצלים / ואני אזכר שמות החכמים / ודבריהם וחידותם על לוח לבי נרשמים / אתה זוכר צבאות הארץ והדגים אשר במים / ואני אזכר צבאות השמים / אתה זוכר איך אכלתם על הגל / ושכבתם במעגל/ ופלוני שתה מן היין וישכר ויתגל / ואני זוכר אלף ושנים ועשרים כוכבים הנתונים וארבעים ושמונה צורות שבגלגל / אתה זוכר צורת המלך וגדוליו / ורעיו וגואליו / וכנוריו ונבליו / וקצת מהיכליו / וחצרותיו וטירותיו / וחדרי משכיותיו / ואני אזכור הכהן הגדול מאחיו / ומעלותיו ושבחיו / ובגדי הקדש ומעיליו / וחשב אפדתו אשר עליו / ופעמוני זהב ורמונים על שוליו / והציץ אשר עליו / פתוחי חותם קדש לאדני / וההיכל לפנים ולפני / והאולם אשר לפני השער וקדש הקדשים / והבריח התיכון בתוך הקרשים / והדביר והכרובים / ומסגרות בין השלבים / וצלעות הבית והעבים / והארון והכפרת / ומזבח העולה ומזבח הקטרת / ושמן המשחה וקטרת הסמים / וחשן המשפט ואת האורים ואת התמים / וחלוני שקופים אטומים / מחזה אל מחזה שלש פעמים / והכפות והמחתות / והפתות והדלתות / והשלחנות והמנורות / וים הנחשת ועשרה כיורות / והעמודים והכותרות / והספות והמזרקות והמזמרות / והמלקחים והנרות / וההראל ארבע אמות / וחלונים שקופים אטומות / ולשכה ופתחה באילים השערים / ומחוצה לשער הפנימי לשכות שרים / ועשוי כרובים ותמורים / והלשכה אשר נגד הגזרה / ופני הכרוב לתמורה / ותמורים אל אילו / ושמונה מעלות מעליו / והאיש העומד בין ההדסים אשר במצלה / ומנורת זהב כלה / ועל ראשה גלה / ושני הזיתים מימינה ומשמאלה / והמגלה עפה / והאשה היושבת בתוך האיפה / והעטרות אשר לחלם ולטוביה / ולידעיה ולחן בן צפניה / והארבע מרכבות היוצאות מבין שני הרים / והסוסים ברדים אמצים לבנים ושחורים / ואם באתי לזכר כל הדברים / אשר על לבבי יעלו / יכלה הזמן והם לא יכלו / מלבד אשר אדע הכונות / והסודות הנכונות / אשר בכל הדברים הנזכרים צפונות / ולכן חדל לך / מזכר זכירתך באשר כבודך תחמד / ובמקום גדולים במעלה אל תעמד / לך וספר התליך לקטני אמנה / ולנשים המוזרות בלבנה / כי שכלך בדברים האלה קטן מהכיל / ואז תצליח את דרכיך ואז תשכיל /    ויהי כשמע פלוני סאוני סואן ברעש / חמד לעמד מצפון להר געש / והדברים אשר אמר לא אמרם / כי קבל נזק וצער ובשת בעבורם / ויאמר היום חשכו כוכבי נשפי / הן קלותי מה אשיבך ידי שמתי למו-פי / וקפץ פיו ונאלם / ועמד בוש ונכלם / ולו חרפת עולם / וכל העם קראו אחריו הידד / ובראותו כי שמשי זרחה נודד / ועמד בפנים נזעמים / ולא ראינוהו חדש ימים /    וישחק השר ויאמר מה מאד היטבת לדבר / אחרי היותו על ריב לא לו מתעבר / ככה יעשה לכל איש / אשר יתהלל וריח רעיו בעיני האנשים יבאיש /    ואמר אל השר ידע אדוני נזר הודי / כי לולי עניי ומרודי / ואשר חמלתי על כבודי / הייתי מכה אותו במטה אשר בידי / כאשר עלי האריך לשון / אמנם אוצרותי גרפם נחל קישון / והחסרון איננו מניח לי לישון / עד ישקיף וירא אדני משמים / וצרות לבבי ימאסו כמו מים / ולא תקום צרה פעמים / ותחת מחגרת שק מעיל הוד אעדה / והקול אשר אמר רדה יאמר רדה /  ואשא משלי ואמר:  אלי פדעני בעזך מידי    עני ותחת שק מעיל הוד אעדה    צו לזמן אל נאמן לי יעשה    שלום וקול אמר רדה יאמר רדה.  ויאמר השר מה מאד חטא הזמן / כאשר לא בנה לך בית נאמן / ויחלק כבודו לפני אליפז ותימן / וילבישם תכלת וארגמן / ולא יתן להם צרעת נעמן / וכאשר ישאלוהו בניו למי נמטיר המן / יאמר למהומן / ולא יתן מרדכי על בית המן / ואיך לא יחלק כבודו לאחימן / ולכלכל ולדרדע והימן / ומדוע לא חלק לך מן ההון לשבעה / כאשר חלק לך מזמרת הידיעה / ולבני הפילגשים נתן מתנות ולבני בריעה / ולאיש אשר יקרב אל כל בהמה לרבעה / ולא יתן להם כל ראש מקרח וכל זקן גרועה / ומן הקללות שבירמיה ארך היריעה / ואמר החכם ממומי זה העולם ומהבלו / שהוא לא יחן איש ואיש כפי שכלו / רק יחן אנשים לבבם למרע / ומצדיק עיניו יגרע / יהרג יאשיהו וימלך חפרע / וימיר רע בטוב וטוב ברע /    וישא משלו ויאמר:  אמר החכם ממומי    זה העולם או מן הבלו    לא יחן איש מה שראוי    רק יוסיף לו או יגרע לו.  ואמר אל השר חנני אלהים ויש לי כל / כאשר עשה אותך על ההון יכול / ולו היה כל איש חכם כמוך וגבר / ובנדיבות ידו כידך תגבר / לא חסר איש בעודו דבר / אמנם הנדיבות לך למקנה / ידך תהיה בו בראשונה / ויד כל העם באחרונה / ובכל אשר התהלכתי מעיר אל עיר / לא מצאתי איש משנת הכילות יעור ויעיר / כי כלם יאמרו שלם ישלם המבעיר / ואמרה בעדם אלה בני שעיר / ואשר יקראו נדיביהם / וראשי אלופיהם / הפך לבם לשנוא / ולא מצאתי בם רק נוקם וקנוא / וכל אחד ואחד יעלים עינו / וכמו פתן חרש יאטם אזנו / אם אקראהו בדבר יועילהו קל חיש יענה / אם אקראהו בצרתה לי ערף יפנה / והזמן יוסיף כל אשר לו למשנה / ורעה אליו לא תאנה / ידמה לכלב איש חרש ברזל יישן לקול פטיש והלם פעם / ולא ירגיש שאגת אריה וקול רעם / וייקץ לקול השנים וינער כפעם בפעם / לא אדעה מה אחרית הזעם /  ואשא משלי ואמר:  דוד יום קראתיהו לעזרתו    גז חיש כצפור ממרום קנו    אך יום לעזרתי קראתיהו    החריש כפתן יאטם אזנו    נדמה לכלב איש חרש ברזל    בית הולמים שבתו ומשכנו    יישן לקול פטיש וירדם    ייקץ לעת אכל לקול שנו.  וידע אדני הדבר / כי מצאתי הנדיבים זולתך כיענים במדבר / ומנחתם ונסכיהם כמדבר / ולעולם לא קבלתי בושה / רק בארץ מרשה / מנדיבים שלשה / מצאתים פתח השער / ורעיוני אחזו שער / כי הייתי רעב וצמא / סוער והומה / ואקרב אליהם ואמר היום נפלו לי בנעימים חבלים / כי הקרה לפני נדיבים אל אלים / ועתה רחמו עלי האצילים / מחלימי החולים / וגואלי הגולים / כי אין חפץ בכסילים / כי הפיל לא יקימהו כי אם הפילים / והענק לא יקימהו כי אם הנפילים/ ועתה חוסה על נדיבי אשר התגלגל / עליו אופן הגלגל / נטרד בטרדותיו / ולבש חרדותיו / ואל תחמלו על איש ישנה דתיו / שיורד על פי מדותיו /    ואשא משלי ואמר:  חוסו על נדיב התגלגל    עליו גלגל עם טרדותיו    אך לא תחמלו על עשיר    שיורד על פי מדותיו.  ויען האחד ויאמר אמר נא עקש / עד מתי תהיה לנו למוקש / לנדיב לא גמלתו איך תבקש / מדוע חק המוסר פרעת / ומעיל הבשת מעל פניך קרעת / וקלון מכבוד שבעת / הלא ידעת אם לא שמעת / כי אדמתך אם לא תעבדנה לא תוסף כחה לך / והנה היא צועקת למולך/ אם לא תשקני אני לא אאכילך /  וישא משלו ויאמר:  לנדיב לא גמלתו אל תבקש    תקדם לו ואז ישוב לגמלך    זכר אדמתך לך אמרה קום    והשקני ואחר אאכילך.  ויען השני ויאמר מה לי ולך איש מהתלות / כי תבקש לך גדולות / היום רבו עבדים המתפרצים / אשר אמר הנדיבות לוחצים / הלא ידעת העדרים אשר עלי רובצים / והאם רובצת על האפרוחים / או על הביצים / והנוגשים אשר אצים ורצים / כי לי בנים שלשה וחמש בנות גדולות / ומשאת החשק החלה לעלות / ומיראתי פן אחת מהם תמצא עלילות / ללכת אל גבעת הערלות / ובאות נפשה תמשך יד החשקים ותנאף / קניתי הטבעות ונזמי האף / והנטיפות והשרות והרעלות / וכסף אשקל כמהר הבתולות / ובטרח גדול אותם אפרנס / ונדחי צרכיהם אכנס / לולי כי מן השמים עושים לי נס / ואיך אהיה על בני אכזרי / ואשכח עצם מעצמי ובשר מבשרי / וישבעו זרים כחי ועצבי בבית נכרי / ואמר החכם האיש אשר יתן הונו לזרים / יחשב מן האכזרים / כי הקרובים בקרובים נעזרים / ודומה במעשהו אל העין הרואה השחקים / אשר בתכלית הרחק רחוקים / ולא יראה הקרובים/ אשר סביבו הם יושבים /  וישא משלו ויאמר:  אדמה איש אשר יתן רכושו    אלי זרים וימנע מקרובו    אלי עין אשר יראה רחוקיו    ולא יראה אשר ישכן סביבו.  ויען השלישי ויאמר שמעתי אומרים / כי כתוב באחד מן הספרים / אשר בארבעה ועשרים / לא ידעתי אם בשיר השירים / או בקהלת או במשלי / מסמרטוטי כלמי וממהדורי מלי / חשבת להריק הכסף המושב בפי אמתחותינו / וההון אשר לכדנו ברשתנו / ולקחנו מיד הזמן בחרבנו ובקשתנו / בדברים ערבים / ובקראך אותנו אצילים ונדיבים / ויצאת אלינו לשטן / ולכן דע כי ידינו אחות לוטן / לא חנם שנה הזמן דתך / רק על פי מדותיך / ולכן נשים היאוש והמניעות פרי מדברותיך /  וישא משלו ויאמר:  אשר קוה להרבות את נדיבו-    תך ברצות לך את משאלותיו    קפץ ידך ושים את המניעות    והיאוש פרי מדברותיו.  כשמעי כסתה כלמה פני / ופלגי מים ירדו עיני / ואמרה בקול נעצב / מי האמין כי אתיצב / לפני החלד והעכבר והצב / אקרא אליהם ולא יענוני / ותחת אהבתי ישטנוני / והזמן הולך וסוער ואותי יעשה כלה / ורואה אני את פני נדיביו והנה אינם כאשר בתחלה / ואתנה את לבי לראות סבת אלה התלאות / ואם בסכלותי או ברשעי עלי באות / וכל אשר חקרתי ואחקר אמצא / בנפשי דעה ומועצה / ועל ימי התעלמותה סופדת / ועל חיל תאותיה מורדת ובוגדת /  ואשא משלי ואמר:  הה כי ילידי הזמן בי נחרו    אינם אלי נפשי כמו היו תמול    כי אחשבה יום ולילה אעמול    אוחיל לברכות אל והמה אחרו  איכה אקומו והמה סחרו    ארץ אשר לא אדעה אם השמאל    אלך לימין הולכות המה למול    ותמול עבדוני ופני שחרו  ואתנה לב אם לרע מעלי    צרות זמן עלי כהיום שקדים    ואחזה צדקי וישר פעלי  אבדן ימי שכל בכל יום סופדים    אריב במו שחרות ואשליך נעלי    על חיל בחורותי בשכלי מורדים.  ויהי כשמע האנשים את דברי / לא חרדו אל מאמרי / ולא נכנעו לבותם / הרעו מאבותם / ויאמרו לי אי הנכאב אשר רשע חרשת / ולכן מעטה העני לבשת / איך פני אבותיך הובשת / ומדוע אהליך נטשת / האם אכלת כל אשר ירשת /    ואען ואמר נטשתי אהלי כי כן צויתי / ונפשי ממרורים רויתי / וקצתי בזמן ובו נבאשתי / כי ממצא חפצי בו נואשתי / ולכן בבשת פנים נגשתי / אל המחנה הזה אשר פגשתי / ולא אשנא העניות / רק בעבור היותי נכנע אל הפתיות / וצעקתי ולא נעניתי / ואולי כי לטוב לי ענתי /  ואשא משלי ואמר:  השאלים איך אהלי נטשתי    לא תדעו כי כן זמן צוני    הוא ממרור עם לענה הרוני    עד ממצוא חפצי אמת נואשתי  קצתי במחמדיו ובו נבאשתי    מה אמרה עוד הזמן הלוני    ימים ימי עצב עדי השוני    אל מחנות האל אשר פגשתי  אשנא זמן תחת אשר קנאתי    כי אחזה נפשי אשר כורעת    אל הר פתיות עד אשר נעניתי  ידע זמן כי אהליו שנאתי    על כן לקיקיוני ימן תולעת    אולי ידידי כי לטוב עניתי.    ויהי כראות האנשים חסרוני חשבו מלתי לאל /    ויאמר אחד מהם נדעה מה בפיו ישאל /    ויאמרו רעיו מה לנו ולצרה אם תגאל גאל /    ויאמר האיש ולשונו כאש תהלך / שאל מה אתן לך /    ואמרה בנפש שפלה / אחר בקשת המחילה / ידיך השר למודות בחמלה / בכפל מלשוני בשאלה /  ואשא משלי ואמר:  נדיבי עם הטוב כי תאמרו לי    שאל מנו ונפיק לך בחמלה    ידיכם הם למודות בנתינה    בכפל מלשוני בשאלה.  ויאמר האיש באה אתי הבית וסעד /    ואלך אחריו אל ביתו ולבי בצרת רעבוני ירעד /    ויאמר האיש התאכל מן הירקות החשובים /    ואען ואמר אלו הירקות טובים אכלום הכלבים /  ואשא משלי ואמר:  שאלוני במה תסעד לבבך    התבחר בירקות החשובים    עניתים הן יהי טוב בירקות    כלל עקר אכלום הכלבים.  ויאמר האיש הנני נשבע באשר אל יש הוציאני מאין / כי בביתי לא תאכל בשר ולא תשתה יין /    אז שתקתי והעלמתי עין / ואמרתי בלבי זה נשאר מבני קין / ויושם לפני מן הירקות קערה / וגרגרי זיתים עשרה / וצפחת ממי המערה / במדה ובמשקל ובמשורה / ופתותי לחם שעורים / ויהיו פי וידי לאכל נמהרים / ויבאו בי המים המאררים למרים / והיו סביבי שלשה נערים/ יקחו מלפני המעט אשר בעדי הכינו / וישובו וכל המשפחה עלי ילינו / ויאמרו לקח זה הרעבתן את כל אשר לאבינו / עודם מדברים והנה אשתו כאש יער תבער / תהמה ותסער / ובבעלה תריב ותגער / ותאמר זה ההלך בעיני לא יוחן / כי יאכל כאלו יטחן / לא יקום לעולם מן השלחן /    ויאמר האיש חי אני אם לא יניח האכילה זה הסכל / לא יפרד ממני עד יקיא את אשר אכל /    ויהי כשמעי קמתי קל חיש ופת לחם בידי /    ויאמר האיש הנה בשמים עדי / כי אם לא תניח הלחם אשסעך כשסע הגדי /    ואשליך הלחם מידי / ואברח / והאיש אחרי מר יצרח / והנערים יהדפוני / והכלבים ירדפוני / והצרות מכל עברי הקיפוני / והמים עד נפש אפפוני / ועד פתח שער העיר רדפוני / ולו השיגוני טרפוני / וראה פניך ופני איש עוד לא פללתי / ועתה ראה השר איך נפלתי /    ויאמר השר באמת היתה זאת חרפה עצומה וכלמה / וכמעט שאין אחריה נחמה / ועתה הלא עשית באנשים ההם נקמה /    ואען ואמר נפתולי אלהים נפתלתי / וקרנם בעפר עוללתי / והשבתי מטהרם ונזרם לארץ חללתי / ובעמים חרפתם הודעתי / הגדתי והודעתי והשמעתי / כי לא די היותם אותי בוזים / רק שהקהילו עלי אנשים מחברי חרוזים / ויתקבצו עליהם אנשים רקים ופוחזים / מן היהודים הפרזים / אשר לא עמדו אבותיהם על הר גריזים / התפארו עלי בשיריהם / והדבר אין בהם / ישלחו לי שירים מטלאים / סבכים וכסבאם סבואים / יספרו בהם כי להם בכל התעודות / בכפל ממני עשר ידות / והיו בהם אנשים יולדו על ברכי וגמולי חסדי / למדו ממני דרך השיר והם מעשה ידי / ולא השיגו במרוצתם אבק שירי / ואין אחד מהם יזנב הנחשלים אחרי / ובראותי כי יניפו עלי יד שלחם / בשאט בנפש בגאון רוחם / בנים גדלתי ורוממתי ונשאתי טרחם / וקרבתי אליהם בברחם / ובעת קדר עליהם היום הייתי שמשם וירחם / ולא יזכרו מי שם ציץ נזר השיר על מצחם / אמרתי חי אני אבאיש ואביע שמן רקחם / ותשוב לשונם מדבק מלקוחם / ועל כרחם אהיה מלכם ומשיחם / ואקום ואחבר עליהם שיר נמרץ / בפי חזון נפרץ / הודעתי בעמים עזם / וכי הם יתר הגזם / והניפותי עליהם שיר חרבי / כאשר היה עם לבבי / והנה השיר אשר עליהם חברתי / כאשר התעברתי / ולוחות בריתי אתם שברתי / והודעתי אותם כי עליהם גברתי / והעלתי עד לשמים שיאי ואותם בעמקי שאולה קברתי /  ואשא משלי ואמר:  אשמע דבת רבים רבים    עלי יניפו יד שלחם    בי ישיחו לי יפיחו    בשאט נפש בגאון רוחם    בנים גדלתי רוממתי    זה כמה נשאתי טרחם    וכנשר יעיר את קנו    כן רחפתי על אפרוחם    זה משכרתי חלף כי כן    קרבתי להם יום ברחם    וביום קדרו כוכבי שכלם    הייתי שמשם וירחם    ובעת תעו בנתיבות בין    שכלי למחוז חפצם הנחם    לא ידעתי מי יולדתם    אם הקאת או הרחם    לא יכירו לא יזכורו    חסדי עמם יום נס לחם    אין בם יציץ מי זה שם ציץ    נזר הקדש על מצחם    מי רוח שכל בם מסך    או מי נסך את יין רקחם    איכה בי יריבו וזמן    משח אותי להיות פחם    לי חלק גלות עליות    מן שמים יום יום אלחם    אך להם גלות תחתיות    ברכות שדים ורחם    וזמני יום שם חטתי    שורה אז הפיץ את קצחם    ובעת קטרתי את מורי    הבאיש הביע את ריחם    ובידי מטה האותות    איכה אחרד לברק רמחם    אם מימי חכמותם כים    לבי הוא נחש ובריחם    בנשוא גלי מי ימיהם    אז מטה שכלי השביחם    וביום הציבו חיליהם    מצב חיל שכלי הבריחם    עליתי אל עיר גבורם    אף הורדתי עז בריחם    אנכי השויתי כיום    את שריהם אל פרחחם    החרש המסגר בגר    בתושבם ובאזרחם    חניתי כדור על חילם    ידעתי נועם גם נוחם    היה כיום נצחי נצח    אך חיליהם אבד נצחם    אזעק חמס אל הימים    ולחק גלגל כי השכיחם    מדוע דרכם צלחה    או מה ראה כי הרויחם    אלו הכיר מעבדיהם    או אלו ידע את שיחם    לא השכיבם על מטות שן    וסרוחים לא אסף נדחם    לא שעה אל מנחת הבלם    אף לא רצה כיום זבחם    לא נתן בר הלחי או    ממון נכנס בא על נכחם    על כן העלה על גורלם    ממון יוצא או הנלחם    על זאת לבי הוא יחיל בי    ובתוך קרבי יום יום יחם    כי הסכנתי כל ארחותם    זריתי רבעם גם ארחם    איך מול פריי פרח על שר-    שי הבין ישוו את קלחם    אם יראו חדקל שכלי    אז ימאסו מי שלחם    לו יריחו קטר בשמי    אז יבזו ריח ניחוחם    ישימו יד אל פה שרים    ולשונם מדבק מלקוחם    אקדיר שמשם אתן שרשם    כמק וכאבק דק פרחם    הנני לדור פרצם אגדר    אהיה להם ראש ומשיחם    ילכו גוים אל אור שירי    ומלכים אל נגה זרחם    עשר ידות לי בחכמות    מי זה אתי יהיה נלחם    אקרא חם קר גם לקר אק-    רא חם ולהברד פחם    לי חכמה לי בינה אקרא    בה על כרחם בעל קר חם    לולי חסדי אז הפכתי    אל מערבם את מזרחם    איכה יבזו ערכי עם זו    ויאמרו כי ממי לקחם    אשאב שכל אבקת רוכל    אשיג נחש לי בריחם    איך תחת לחם אבירים    ודגן רום אקטף מלוחם    או תחת עדיי השכל    אחמד עדים או מלקוחם    איכה ירימו קרן או    עלי יניפו יד שלחם.  ויאמר השר באמת פרעת בם פרעות / ותחת אשר השקוך בשליש דמעות / שבעה נפשם ברעות / ובאמת היו כסילים / ובתכלית הנבלות נבלים / כי הנדיבים יתנדבו בגופים ובנשמות / ואף אם יהיו חסרי כל נעימות / לדמיון החרב החותכת העצמות / ואף אם תהיה בעלת פגימות /  וישא משלו ויאמר:  נדיבי עם הכי יתנדבו לך    ואף כי הם חסרי כל נעימות    כמו חרב בצאתה מתערה    אשר תחתך ויש בה רב פנימות.  ואען ואמר חייך השר היה בהם איש עשיר לרב / כי ירש נחלה מקרוב / והוא אמר ויבא ערב / והיה אוהבי בזמן שעבר / יותר מרחק נהר כבר /    ויאמר השר הלא שמעת משל הקדמוני / הכתוב בספר תחכמוני / שאמר די לך מעמיתך הנאמן / כאשר ינחילהו הזמן / ירשת עשר ומעלה רמה / אם יראה לך עשירית אהבתו הקדומה /  וישא משלו ויאמר:  יהי די לך ידידי מעמיתך    בירשו מעלה נשאת ורמה    ביום תתו והראותו לך את    עשירית אהבתו הקדומה.  ואען ואמר חי אני כי לולי חסדי אשר קדמום / לא חשבתי עליהם דבר מום / אמנם אני מעולם בהוני פדיתים / ובעת צרתם עניתים / והם לא די שלא היו בצרתי קרובים / אלא שדברו עלי כזבים / ולכן צר לי על החסדים אשר גמלתים / כי נחמתי כי עשיתים /  ואשא משלי ואמר:  בני נתן בני נבל בני שם    קדשתימו חשבתימו כזבים    אני תמיד פדיתימו ואפדם    והמה דברו עלי כזבים.  ודע השר אדני / ציץ מצחי ונזר זמני / כי כאשר הביאני / לחשק בתבונה / ולהיות ידי בחכמות אמונה / הוא ראותי היותי נמאס בעיני הסכלים / ונגש ונענה אל השפלים / וכל אשר יחשבוני לנבזה שוטני/ תגדל מעלתי בעיני / ובזה נודע לי חין ערכי / כי לו יחפצו הכסילים דרכי / אז יודע לי כי שקר נסכי /  ואשא משלי ואמר:  אשר גרם לנפשי לחשק את    תבונתי ורדפי טוב פעלים    ראותי כי אני נמאס לכל בז    ונגש נענה אל השפלים.  ואשר גרם אל הסכלים ההם / להיות מעלתי פחותה בעיניהם / הוא ראותם צרורות כספם באמתחותיהם / ויראו אמתחתי ריקה / בוקה ומבלקה / ונפשי שוקקה / ואמר החכם חסרון ההון יעלים הישר / וכן הסכלות יעלימהו העשר /  ואשא משלי ואמר:  אמר החכם יש חסרון    עשר יעלים רב הישר    כן יש סכלות עם הוללות    יעלים אותם רב העשר.  ושבחו הכסילים כי לא קנו העשר בשכלם / רק גלגל הוא שחוזר בעולם / ואם יחרץ חרוץ / ולקנות הון יחרד וירוץ / לא יצלח במעשהו / ודרך תבונות לא תועילהו / ויגיע ההון בנקלה ליד איש שובב / בשגעון ובעורון ובתמהון לבב /  ואשא משלי ואמר:  מה תחרץ חרוץ ואראה הזמן    יאר פני חסדו לגר ולעקר    אם הגזרה יורדה ממעל    אם כן חריצות האנשים שקר.  ודמו החכמים בשכלם / העולם הזה לסלם / זה יורד בו וזה עולה / זה שוקט וזה גולה / זה נכבד וזה נקלה / ומקרא בצד ובכתף יהדפו / שנה על שנה חגים ינקפו / ומחסה כזב וסתר מים ישטפו / ואישיו למאמרו כסופה ירדפו / כלבוש יחליפם ויחלפו /  ואשא משלי ואמר:  ראה מקרי זמן בוגד    אנוש אנוש והפלא    ודבר ממך נעלם    אני את אזנך גולה    פרטיו לא אבאר כי    זמני מספר יכלה    זמן יריק לך מצוק    והטוב ממך יכלה    ואישיו חלפים יום יום    ואדם כלבוש יבלה    ומי יוריש ומי יעשיר    ומי ירד ומי יעלה    ומי מלך ומי הלך    ומי נכבד ומי נקלה    ומי עליון ומי אביון    ומי שוקט ומי גולה    ומי נטרף ומי נשרף    ומי נסקל ומי נתלה    מתי מספר כתבתים לך    ועוד נוסף עלי אלה.  ואמר שלמה בחכמתו פעם ופעמים / לכל זמן ועת לכל חפץ תחת השמים / ולכן הירא את דבר אדני מעבדיו / יזכה ארחו ויישיר מעבדיו / ועל דבר אמת וענוה צדק ישקד / ומעשיו ידרש ויפקד / כי הזמן יתן פני הצאן אל עקד / ותחת כבודו יקד יקד / וטרף זרוע אף קדקד / כי עת ספוד ועת רקוד /  ואשא משלי ואמר:  ראה צבי זמן ועת    ועל דבר אמת שקד    זמן ועת לכל יצור    ועת ספוד ועת רקד.  ויהי ככלותי לדבר / ושיר עליצתי לחבר / ויאמר השר הודעתני איך רבת שבעה לה נפשך יגונים / ולשמע לעג השאננים / והבוז לגאיונים אשר לא נשאו למעלתך פנים / ועתה הודיעני אם מצאת נדיב בדור / אשר פרץ הזמן יגדר /    ואען ואמר פגשתי שש עושה צדק / איש נדיב מחזק הבדק / תמים בדורותיו / יערפו כמטר נדבות מטרותיו / והזיל עלי מטל נדבותיו / ואכלתי בביתו דגים חשובים / וגדיי עזים טובים / וחברתי עליהם שירים ערבים /    ויאמר השר אדני / איך היה הדבר בני /    ואען ואמר היה בעיר אנקונ""א אדם נכבד / ולהתנדב עליו לא יכבד / מלך לנדיבות נעבד / וחשבתי כי כל הנדיבות במותו יאבד / ויהי היום והוא מצאני באש היגונים בוער / ובכל מחמדי הזמן גוער / כי ים התלאות הולך וסוער /    ויאמר אלי האיש מה אתה רואה / כי עמדת היום משתאה /    ואען ואמר חייך אני מרעיד עמדתי / כי היום לא סעדתי / ובכיתי וספדתי / כי ראיתי דגים גדולים ולשבת בצלם חמדתי / ואם לא אכל מהם הן גועתי אבדתי /    ויאמר האיש בחיי אם תדר לחבר עליהם שירים עליזים / יהיו לך הדגים ושני גדיי עזים / אז אמרתי עת לעשות חרוזים / אז הלכתי עם האיש אל חצר גנת הביתן / והראני דג גדול ראוי לשאול ויהונתן / ובראותי אותו חשבתי היותו לויתן / ואמר אל לבי אחשב היותי היום חתן /    ואמר אל הנכבד אם תעשה לי מטעמים ערבים / אחבר היום שירים מצור השכל חצובים /    ויאמר האיש הכון והכן לך השירים / כי המטעמים יהיו חמודים ויקרים / ויהי כאשר תגיע עת הסעדה / ישבנו אני והנכבד שר התעודה /    ויאמר השר יביאו הטלאים הנעימים / והגישו המטעמים / ונחליץ בהם העצמים כי הטלה ראוי למרום התהלות / ולכן שם אותו האל ראשון למזלות /    ואען ואמר חייך אדני דלפה נפשי מתוגה / ואין רפואה כדג לדאגה / כי לשון נופל על הלשון / וסכלו האומרים טלה ראשון /  ואשא משלי ואמר:  שים דוד לעמת הדאג דג    כי הוא לבד רפאות אלי נוגים    מה בערו האמרים טלה    ראשון למזלות ולא דגים.  ויאמר האיש חייך כבר הסכימו חכמי התכונה / ובכל שבטי ישראל מודעת נאמנה / כי דגל טלה נוסע בראשונה / ודגל דגים באחרונה / והנני נשבע כי דג לא יבא לפנינו / עד אשר בחכמתך תראנו / מעלת דגים על טלה / ואם הסוד הזה תגלה / להנחיל אהבי יש ואצרותיהם אמלא /    ואען ואמר דע אדני כי אין לטלה יתרון / בעבור היותו למזלות ראשון ודגים אחרון / כי למעלות הדגים וכוכביו העדינות / הושם באחרונה מאסף לכל המחנות / מצרף אל זה היות הכוכבים ואם רבו כחול / הכוכבים אשר בשנים עשר מזלות יהללו שם אל במחול / כי סובבים סובבים הולכים המזלות / בימים ובלילות / לדמיון אנשים יחלו במחולות / ומדרך אנשי המחול להתגולל כמזלות סביב / ובמחול האחרון חביב /  ואשא משלי ואמר:  אל עולם שם המזלות    כדמות מחול סובב סביב    על כן הושם דגים אחרון    כי במחול אחרון חביב.  ויאמר האיש הטבת את אשר דברת / והנני מקים האמר אשר גזרת / ויצו להביא בראשונה הדגים / ונהיה אוכלים ושותים וחוגגים / ואחר הדגים הביאו הטלאים הצלויים מור עובר נוטפים / כאלו מן השושנים קטופים / או משפתות היעלות חטופים / ומתוקים מדבש ונפת צופים / והמרקחות וזנים היו על השלחן כאבנים / והשקות בכלי זהב וכלים מכלים שונים / ויין מלכות רב / מתוק לנפש ולחך יערב / ואכלנו ושתינו עד אשר לא הכרנו מזרח ממערב /    ואמר יש לי רב / ברוך אדני צורי המלמד ידי לקרב /    ויאמר האיש ארור האיש אשר לא יהיה היום שכור / עד אשר לא יבחין בין הלתך והכור / ויאמר בדבור אחד שמור וזכור / ולא יבחין בין פתח תקוה לעמק עכור / למען זה היום כל ימי חיינו נזכור /    ואמר אל האיש אם תפטר אותי היום מלומר עוד שיר / אמר ברוך אדני ואעשיר / כי אחרי היותי שכור / וחבר שיר עוד לא אזכור / ויאמר האיש חברת שני שירים ואיך משיר תהיה שותק / וכבר למדתנו והחוט המשלש לא במהרה ינתק / ולכן חבר שיר שלישי / ותשקלהו במאזניך / ואחרי זאת להשתכר שים פניך / עד אשר ראשך עליך יכבד /    ואקום ואעשה מצות הנכבד /  ואשא משלי ואמר:  מתקו לחכי טלאים ודגים    ערכו לפני ידי הצבאות    הם בזמן מן לטעמם והנני    אודה לקדוש אדני צבאות    טלה בשומו לראש כל גדודיו    ודגים מאסף לכל הצבאות.  ויהי כהשלימי השירה / הלכנו וישבנו בעלית המקרה / ויושם לפנינו שלחן מעשה צעצועים / וכוסות מלאים וגביעים / ואהיה שעשועים / ועשינו מן היין משפטים / וכאשר באתי לקום מצאתי בטני ערמת חטים / ולא יכלתי לקום כאלו הייתי אסור ברהטים /    ויואל האיש גם הוא לקום / ובראותו כי לא יוכל ולא יקימוהו כל היקום / אמר נתנני אדני בידי לא אוכל קום / כי ראשי הולך הנה והנה / והיין שלח אש בעצמותי וירדנה /    ואען ואמר הנני נשבע בחיי נחור / כי תאבתי לשתות מי שיחור / כי היין שלח ידו מן החור / ופרש רשת לרגלי השיבני אחור / ולא אכיר הלבן מן השחור /    וכראות אנשי הבית יד השכרות החזקה / עשו בבית קול דממה דקה / ותפל עלינו תרדמה וישנו שנה עמקה / עד אשר פנה השמש לערב דרך גבולו / והשכרות חלף הלך לו / ועמדתי ימים שלשה עם הנכבד שמחת גילי / וזה היה חלקי מכל עמלי /    ויאמר השר נדיב היה נכבד / וזבד טוב אותך זבד / הדמו הגבירות אליו בנדיבות /    ואען ואמר בחיי אספו עם הנדיבות / כל ערבות וכל חשיבות / כי עמדו לשרתני בפנים יפות / ובזרועות חשופות / כשפחות חרופות / ולא סרו מעשות הבריה ולבב לביבות / והמטות היו באטון מצרים חטובות / ובכו לפרודי פעם ופעמים / כאלו נפתחו ארבות השמים / אמרו עד מה השר תשבנו / הנה נדודך יקרע סגור לבנו /  ואשא משלי ואמר:  אז תחנות לבך ידידים ישאלו    ואענה אותם בקמרינו    שם תאות נפש ושם ארינו    מר אהלות עם כל בשמים נעלו  שמה אסירים מתמותה נגאלו    שם עיר אלהים באמת שרינו    בשתי לביבות מן אשר ברינו    עם יעלות בגאון אדני צהלו  נפשי פדות דמע ראיתיו על לחי    יעלות ודודים לי כחליל יהמו    האמרים עד מה צבי תשבנו  מה תהמי נפשי ומה תשתוחחי    פקדי לשלום הצביות נאמו    אוי לנדוד יקרע סגור לבנו.  ויאמר השר הלא חסרת דבר בבית הנכבד /    ואען ואמר בחיי חסרתי דבר אשר עלי מאד כבד / כי ראיתי בבית השר שומים / כאלו נגזרו מן האורים ומן התמים / ובצלים מהללים / יחפירו ביפים הגלגלים / וגלדיהם עבים/ והמן בתוכם נצפן / ומראיהם ומעשיהם כאשר יהיה האופן בתוך האופן / והחציר עב ויקר / כמטה אלישע ויפיו לא נחקר /    ואמר אל הנכבד ואל אדר היקר / הדג והבשר טפל והשום והבצל והחציר עקר / הביאו לי מטה החציר כי רצוני לעשות בו המופתים / ושמעתי אומרים כי הוא טוב למעשה חבתים /    ויאמר האיש חייך בביתי היום שום וחציר לא תאכל / כי ריחם נלאיתי כלכל ולא אוכל / וזה השלחן לפני אדני / ולא יקרב בו דבר של גנאי /    כשמעי הייתי אל היגונים למאכל / מלבד שהנכבד החזיק אותי סכל / ואמרה היום לקח ממני מחמד עיני / כי השום והבצל והחציר מבחר עדני / ועתה אפלה נא ביד אדני /  ואשא משלי ואמר:  אראה אני המן ואראה השליו    אך אמרים לי סור ואל תקרב הלום    כל מעדנים הם בעיני כחלום    פגע גאון לבי כהיום שולליו  כי הבצלים הם ללבי גואליו    השום והחציר והבצלים שלום    ביתי ועל ראשי עטרת יהלם    כי בם לבבי הוא יכלכל מחליו  השום צבי ארץ ופרח כל יבול    החן ילדהו וההוד רקמו    עיש ובניה ברית לו כורתים  גלדי בצלים הם כגלגלי זבול    אופן בתוך אופן והחציר כמו    מטה אלישע לעשות המופתים.  ויאמר השר היטבת לדבר / ושירים לחבר / ברוך אדני אלהי ישראל / אשר לא השבית לשירים ולמליצות גואל.          "
1477,יהודה הלוי,26,1,1,1,1,0,1,יהודה הלוי,   	 	 	    [אדון יצרו אסיר יוצרו וקונו] / ר'        אדון יצרו אסיר יוצרו וקונו    ואין רצון ללבו רק רצונו    אשר לבש במצרים מעיל הוד    ונשמע עד ספרד פעמנו    ורקח מרקחי תורה בצוען    והריחו בשנער קנמונו    והתיחד ומודעיו בדעו    והתפרד ורעו רעיונו    וידו גללה אבן גדולה    אשר על פי באר וישק צאנו    והשיק את נכאתו מנכתה    והריק את מעונו ממעונו    ועץ דעת ועץ חיים נטועים    בתוך לבו ופרים על לשונו    אמור לדור ואל ידאג בעודו    ויסיר מלבבו עצבונו    היפחד ועדינו שר צבאו    ועורר את חניתו תחכמונו    ולמה יחרד העם לים סוף    והמטה ביד משה גאונו.        
4903,דונש הלוי בן לברט,84,1,1,1,1,0,0,דונש הלוי בן לברט,"   	 	 	     ואומר ""אל תישן! / שתה יין ישן–    וכפר עם שושן / ומר עם אהלים    בפרדס רמונים / ותמר וגפנים    ונטעי נעמנים / ומיני האשלים,    ורגש צנורים / והמית כנורים    עלי פה השרים / במנים ונבלים,    ושם כל עץ מונף / יפה פרי ענף    וצפור כל כנף / ירנן בין עלים,    ויהגו היונים / כהוגים נגונים,    והתורים עונים / והומים כחלילים.    ונשתה בערוגות / בשושנים סוגות,    ונניס התוגות / במיני הלולים,    ונאכל ממתקים / ונשתה מזרקים    וננהג כענקים / ונשתה בספלים,    ואקום בבקרים / אני לשחט פרים    בריאים נבחרים / ואילים ועגלים,    ונמשח שמן טוב / ונקטיר עץ רטב    בטרם יום קטוב / יבואנו נשלים"".    גערתיהו ""דם,דם, / עלי זאת איך תקדם–    ובית קדש והדום / אלהים לערלים!    בכסלה דברת / ועצלה בחרת    והבל אמרת / כלצים וכסילים,    ועזבת הגיון / בתורת אל עליון    ותגיל– ובציון / ירוצון שועלים.    ואיך נשתה יין / ואיך נרים עין–    והיינו אין / מאוסים וגעולים!""         "
1548,יהודה הלוי,26,1,1,1,1,0,1,יהודה הלוי,   	 	 	     יום ליבשה נהפכו מצולים    שירה חדשה שבחו גאולים  יום בצר נכבדת ואלי נחמדת    ולך עז יסדת מפי עוללים  הטבעת בתרמית רגלי בת ענמית    ופעמי שולמית יפו בנעלים  וכל ראי ישירון בעת הודי ישורון    אין כאל ישרון ואיבינו פלילים  דגלי כן תרים על הנשארים    ותלקט פזורים כמלקט שבלים  הבאים עמך בברית חתמך    ומבטן לשמך הם נמלים  הראו אתתם לכל ראה אותם    ועל כנפי כסותם יעשו גדלים  למי זאת נרשמת הכר נא דבר אמת    למי החתמת והפתילים  ושוב שנית לקדשה ואל תוסף לגרשה    והעלה אור שמשה ונסו הצללים  ידידים רוממוך בשירה קדמוך    מי כמכה אדני באלים.         
2027,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	     ארחמך כוס, ארחמך גביע,  בך אחזה אורי וישעי.          "
6293,יהודה קרני,332,1,3,4,1,0,1,יהודה קרני,"   	 	 	     סוד מעטף סוד נתערטל מחתולו,  עוד במעי האם לו דמות הצנפה,  נוקב יתוש מר בדעתו הרופפה:  כסו ערות איש, ולא – כסוהו כלו.    מעלי תאנה תפרו לו חגורות,  או מארג יקר – כתנת פסים;  אחד הם המכסים והמכסים –  ויכסוהו כלו מחוקקי הדורות.    בנס ישוע בא, ומשה מת בסודו,  מזרח הליט קלון האיש וכבודו,  לא נגלה שם החמר ההיולי;    אך גם שם כבר פך השמן פוחת,  דקורת פגיון תלויה הפרכת,  והשטן שוחק שחוקו ההתולי.        "
2040,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	    חידות מני קדם/   1      א  אחר החרבן      ירושלים באש שרופה    המקדש עלה בלהבה,    הארץ מקדים שדופה    מאדם ובהמה נעזבה.        ובני ציון היהודים    קודרים הולכים שמה,    רעבים עניים מרודים    וצמאים לדם הנקמה.        כי בקדש הקדשים    הרומי נטה קו,    מעון לחיל ולפרשים    ועל גגו סמל הצו.       יהודה נפל לפי חרב    ארצו נהפכה לציה,    אך רוחו עוד בקרב,    עוד נפשו חיה.        איש אחיו יעזורו    לילה ישימו ליום,    סוד ימתיקו, יאמרו:    “עצו עצה הלום”.       לגדודים אגדות אגדו,    לחברות חברים חברו,    ברעיון אחד נאחדו    בקשר אהבה נקשרו.        ושבועה אז נשבעו    יחד בני ישראל,    כי לא ירגעו    עד ארצם תגאל…       ב  העדים   או   קדוש החדש       על פסגת מוריה בין עפאים,    כדור ישבו זקני התנאים    דומם – מבלי נדים ונעים;    הנאספו פה לשפט רוצח?    מדוע העדים? נא הגידו    מדוע בדממה ראשם ינידו? –    – העדים? בפיהם עתה יעידו    איכה ראו בערב בהלו ירח.        הנשמע כזאת בכל אפסים,    כי יבאו עדים שנים    העד על מלכת שמים    כי יצאה במרחבי רקיע?    אך דום – חידה סתומה    לך אפתר במגלה רשומה,    מגלת עמי מדם אדמה,    חידות מני קדם לך אשמיע.        עת ראו זקני התנאים    הלוך וגדול ילכו הרומאים,    ובני עמם מדכאים חלכאים –    אז רוח תקוה לפעמם החלה,    חברות ציון בכל עיר יסדו,    אגדות בכל פלך אגדו,    בל קרסלי עמם ימעדו    השב שבות יעקב סלה.        ולמען רומים לא יבינו    כי למרד בני יעקב יכינו,    בל זרים בחברתם לבא יהינו,    בלשון נסתרה דבר בחרו;    לקדש החדש נאספו, אמרו,    לירח הביטו ופניהם נהרו,    סמל מלכות דוד בו הכירו,    עלי מלכותו משוררים שרו.       כה המורים זקני התנאים,    בכל חדש יחד נאספו,    לשמוע החדשות מאפסים צפו,    ספרו הימים, השעות, הרגעים.       על מעשי המרד המורים נצחו,    למו החברות שלוחיהם שלחו,    בלשון חכמים העדים שחו,    מה החברות בערים פעלו,    ""הראיתם את הירח בהלו    ""פניו צפונה או לדרום מסלולו?    “ומתי האיר ברקיע זבלו?”    כן המורים העדים שאלו.        פניו צפונה – אם לכסף מוצא,    פניו דרומה – אם החברה חפצה    לדעת לעות דבר או לשאל עצה –    כן המורים עם העדים נדברו.    אחרי הדברים החדש קדשו    איש איש למלאכתו חשו    להודיע לעמם עתידות ירעשו,    זיקות ולפידים בהרים בערו.       התראה לשון אש בהרים?    התראה הנגהות סביב לערים?    באותות לעמם ידברו דברים    כי בת ציון עוד מעט תרגעי,    קול מבשר קדמה, צפונה,    לשלוף חרב כל יד תכונה,    העז הגבורים יחד ציונה,    כי מיעקב דרך כוכב ברקאי!       ג  סוד הספירה  לדעת לעות את יעף דבר (ישעיה)       מפסח עד עצרת    כדת, חק ואמר,    בת עמי סופרת    חמשים יום לעמר;    חמשים יום סופרת    כמה ימים מזכרת.        נגד רומי קשר    בני עמי קשרו,    ולחות דעת פשר    בספירות אז ספרו,    שמו לאותות אותותם    חמשים יום בספרותם.        ולהשמר מזעם עברות    מרומי וכל אגפיה,    הלכה דברה בנסתרות,    כי תשמור דת אלהיה.    אך מרד היה האמר    ספון בספירת העמר…       בהתאספם בבית תפלתם    בנשף יום בערבים:    ותהי זאת מנגינתם:    “קשר לרומאים”.    מיום ליום ספרו,    מיום ליום קשרו.       אחר שפכו תפלתם,    ליושב שמים    לחשו שיחתם,    איש לרעהו לאזנים:    ""מה שסימתי בספירה    אהבת ארצי תעירה"".       רעהו ענה בשפתו,    בשפת קול דממה,    “חסד” היום לספרתו    וחסד אל שמה,    בחסד עולם יבנה    ובחסד ציון תקנה.        ובליל יום למחרתו    איש לאחיו יתלחשו,    “תפארת” היום בספרתו,    “תפארת” היום קדשו,    תפארת אדם בית לשבת,    תפארת לאם ארץ נושבת…        חסד, תפארת, הוד,    מלכות, נצח וגבורה,    גדלת סוד ויסוד    המה סודות הספירה,    בעדם בני עמי לחמו    ונפשם בכפם שמו.        ככה קשר קשרו,    ערכו מגן וחץ,    מיום ליום ספרו    מתי יבוא הקץ,    חמשים יום נדדו    וברומי אז מרדו…            זה לפני שנים הדפסתי מאמר במ“ע [במכתב עת] החדשי [=הירחון] ”המנורה“ (בלשון אנגלית) בשם ”מגלה נשכחה“ ובה הראיתי לדעת, כי סדר קדוש החדש וסוד הספירה וסוד קדוש הלבנה נוסדו בעת המרד הגדול בימי ר' עקיבא ובר כוכבא.  אין פה המקום להאריך ורק מוצא המאמר אתן לפניך, כי כולם היו אותות וסימנים, כמו שעושים בין צבאות חיל ונקראים בשם ”ס ו ד“ Passwort. קדוש החדש היה לאות בין החברות אשר תחת מסוה אמונה דברו אודות המרד ושלוחי החברות נשלחו לראש החברה בירושלים, הודיעו פרטי דברים בלשון חכמים כמו ”פניו לצפונה או לדרומה“. – הירח היה סמל מלכות בית–דוד. סודות הספירה היו לאותות בין איש לרעהו, ותחת ”מה שפגמתי“ צריך להיות ”מה שסימתי"" בספירה – מלשון לעשות סימן. – קדוש הלבנה היה לאות בין צבאות גדודי היהודים.  אין פה המקום להעתיק כל המאמר ואין תחת ידי, ואין מערבין חקירה בשירה כי זה לחוד וזה לחוד                                     המשורר  ↩           "
2929,שלמה אבן גבירול,40,1,1,1,1,0,0,שלמה אבן גבירול,"   	 	 	    ולה מרת͘יה פי רבינו האיי גאון זצוק""ל [ולו קינה על רבינו האיי גאון זצוק""ל]     הלא תבכו בני גלות המוני / הלא תבכו לציון עיר אדני  עשו מספד והילילו באפרת / והשמיעו בבית־לחם אמוני  לבת־ציון באזנינו צעקה / מעוררת בכל־קרת יגוני  מצאוני קראוני עוני / וקם כחשי וגם־ענה בפני  ואיכה אחריש בני ואדם / ואיכה אתנה פוגת לעיני  ואיך לא־אעשה מספד ואבכה / בכי חשבון ואלעלה שכני  וסר צלי אשר הסך לראשי / ומת מלכי אשר עבר לפני  והורם מעלי ראשי עטרה / והוסר הענק מצורני  וסר הניר אשר נשאר לדוד / ושח דגל אשר אסף גאוני  בני דוד שאו נזר ועדות / ושברו פך אשר־בו ראש שמני  למי זה אחריו תאות מלוכה / ומי ישב עלי כסא אדני  ומי ישפט עניי־עם בצדק / ומי ירוה במימיו צמאוני  ואי־זה ראש אשר יהיה כהאיי / ואי־זה הר אשר יהיה כסיני.        "
3710,אברהם אבן עזרא,46,1,1,1,1,0,0,אברהם אבן עזרא,"   	 	 	     אל אלהי הרוחות / שת חכמה בטוחות, / הרחמים והסליחות.  אמנם הסכלתי עשה / במרד לבי בעושו, / גדול עוני מנשוא!  נעורי כימי שכור / ושיבה ראשי תעכר – / וראיתיה לזכר.  ישובון עוד רעיוני / בתם להעמיד בניני, / לפני שחת יי.  אשרי מואס הבליו / ומישר מעגליו, / בחמלת יי עליו.  בחק שם לי השיאני, / יום בו הוכיחני – / בדרך נחני.  ראש בואי ומהלכי / איך לא אבין בתוכי, / כי עירם אנכי?  היך לבי הכבדתי / ותאוה, בה נלכדתי, / בכל כחי עבדתי?  מרגוע אמצא, כי / אשא קולי בבכי – / כי ירא אנכי.  בנתי ואדעה, / כי מחר אגועה – / ואיך אעשה הרעה?  חלד כצל עבר – / ויש תקוה ללב נבר, / כי נכון הדבר:  בשוב הגו אל שרשו, / שב רוחו לקדושו / ונפשו קשורה בנפשו.  לאל חיי נתיבותי, / עד אם תמו שנותי / ושכבתי עם אבתי.  אני בצל שדי אחסה, / לא אשאל ולא אנסה / לדעה מה יעשה!  יחידתי חפשה / מכל חמדה חדשה / ומעבדה קשה;  ויום גוף מנשמה יחסר – / לתולעת יהי נמסר / ואכלו את הבשר.  אשרי דורש תבונה, / בפיהו דבר נכונה / ויהי ידיו אמונה.  בוערים כסילות יפרשון – / ומחברים יכסון / המעשה אשר יעשון.  מה אנוש ומחשבו? / כי כל סתר לבבו / עד האלהים יבא.  מי רוח אלהים בו / ירים תרומה בחבו, / אשר ידבנו לבו;  תרומתו נשמרת / לנפשו הנשמרת / לכבוד ולתפארת,  בהגיעה לגבהים / עם כוכבי נגוהים, / כתבים באצבע אלהים.  היה לכל עול מלאכתו – / מי יענה, בעת בשתו, / איש אשר נמצא אתו?  לא יוסיף ברשעתו / לכבות נר נשמתו / עד יום העלתו!  יעזב דרך נטה / ויתבונן כי שטה – / והתודה אשר חטא.  ורע להקשיב לא יאבה, / את תאותו מרבה, / תוקד בו, לא תכבה –  פעלו לשרץ נדמה / ולבו מלא מרמה, / כל אשר בתוכו יטמא!  כל יגיעיו שוא ותהו / וחליו אין כמהו – / נגע צרעת הוא!  ייגע איש בכל מאדו / והכל יבקש בעדו, / אשר לא תשיג ידו;  ואת אשר עליו ישפר, / שחת, קברו חפר / וכסהו בעפר.  ואיך ביצרו יתגולל / ובכבודו יתהולל? / קדש יי חלל!  משחיתים דרכיהם – / ימאסם אלהיהם, / כי משחתם בהם;  ומשכיל סר בחכמתו, / כי הוא בחייו ובמותו / ביד הקנה אתו.  אשר בוטחים בקונם / להסיר מחשבות אונם – / והתודו את עונם!  ובוגדים בגדו בגד – / והוא יושב מנגד, / וכסו אותו בבגד;  ונפשם הנשאה / חמדת תבל מלאה, / ונסתרה והיא נטמאה.  אשיב, בטרם מותי, / לטהר את טמאתי – / ואל אראה ברעתי!  מה לאיש נפשו רזה, / וסוד האמת לא חזה, / כי דבר יי בזה?  ספו מתים בהבליהם, / ונוסרו משכיליהם – / ולא ימותו גם שניהם.  איך תמעד אשורנו – / כי המות יקרנו, / אנחנו ובעירנו?  איש יעות מסלולו / ויצרו מסית שכלו – / בדרך לשטן לו.  שובבים, מה לכם / רדוף אחרי עיניכם? / כי צררים הם לכם!  תכין נפשם פעלה / להנקות ממעלה – / ויי יסלח לה.  בינו, יהירים, בסודכם, / כי לכבוד אל בראכם – / והשתחויתם לכם!  להושיבכם מקום תהלות / סבב בעדכם מעלות – / ולא אביתם לעלת.  בטרם יכלו שני / אודה ואעזב זדוני, / פן יחרה אף יי.  יודע ראשיתו / יבין, כי באחריתו / יי הוא נחלתו.  לנצח הוא במעלה – / ובאדמה השפלה / אין לו חלק ונחלה.  יעירהו מחשבו / סוד מאין יבוא, / לבלתי רום לבבו.  פתי, ייסר אותו / אל – ירוץ לרצותו, / פן יסיף להכתו.  ימהר, עד יאבד, / ויכבד בכל מעבד / את השם הנכבד;  מה לרוחו ולעצבה, / בסוד חלאים בקרבה / אשר חלה יי בה?  עוני טמון בחבי – / ואיך יעלה על לבי, / כי אין אלהי בקרבי?  סוד חיים ושבילו / וסוד מות הראה לו / הצור תמים פעלו.  נהלל יה כלנו / על חסד גמלנו – / תורה צוה לנו.        "
3845,אברהם אבן עזרא,46,1,1,1,1,0,0,אברהם אבן עזרא,"   	 	 	    קינה לט׳ באב     אהה, ידועת מכאובות – וידעו עת יבואנה,    בחדש אב יתחדשו וישאונה וילאונה,    ימי אב כאב יגדלונה ואל יום איד יביאונה,    מועדי יורה חצים אשר לא יחטיאונה,    תלאות אשר יבקשונה / בחדשה ימצאונה.    אחינו, אחינו אנשי גאלתנו,    איכה עברה עליכם כוס תרעלתנו,    וגם אתם חליתם כדוי מחלתנו?    איכה פתאם נהפכה לזרים נחלתנו    ונתנו לחרבה ושמה את בית תפלתנו    ומדד אל חיקנו אל יום פעלתנו,    כי עזבנו דתו אשר היא תהלתנו,    ועם אשר לא ישחרונה – / איכה ימצאונה?    הן יי לא שעה; בני יעקב, איך שניתם?    ואיכה מוסר יי מבשרכם לא חזיתם,    ותחבולות לעת צרה וכל תושיה עשיתם,    ואת עשיה ויצרה מרחוק לא ראיתם?    ותאמרו: מקרה הוא, ולרפאו דמיתם,    רפאתם דלף טורד וארבות רום נשיתם;    איכה התרפיתם והמחלה לר רפיתם,    אשר משובות יביאונה / והתשובות ירפאונה?    איך גרשו נשי עמי מבית תענוגיהם,    ואיך צרו צעדיהם וקלו משיגיהם,    ויהפכו לאבל שבתותם וחגיהם!    לבי על שדודיהם, מעי על הרוגיהם,    אוי על ספרי תורה והוי על שד הוגיהם,    הנאחזים כדגים במצוד דיגיהם,    ושה פזורה בין אריות, יבעתוה שואגיהם,    אוהבים ישנאונה / והארצות יקיאונה.    איך שכנה צאן הרגה בעיר דמים שופכת,    בין גחלים ולהט חרב מתהפכת?    איך צרו צעדינו ברחובה מלכת?    לולי זרוע אדני אותנו תומכת –    אזי חיים בלעונו בעת חמתם נתכת    והיתה נבלתנו לכלבים משלכת!    השה הנהלאה אשר בתוך חיות מתהלכת –    בזרים יקניאונה / ובשוא ישיאונה.    חזקו ויאמץ לבבכם, כל ישראל חברים,    צאן אובדות בהרים בין אריות וכפירים,    עד יצו עליכם רועה – ויאספו העדרים    ממענות אריות ומהררי נמרים    וכאש קוצים ידעכו הסובבים כדבורים,    ויונה, תקנן בעברי פי פחת בין נשרים,    תחכה אחרית ימים ואחר כל הדברים –    והם אשר ישאונה / אל על יקראונה.        "
3658,אברהם אבן עזרא,46,1,1,1,1,0,0,אברהם אבן עזרא,"   	 	 	     בת נדיב, חכי / אל צור משגבך  ויגדל שמך, כי / גדול בקרבך!    אימים מחדריו / לבשי בחילה  ולעשות מאמריו / חושי בגילה,  באי שעריו / בתודה ותהלה –  רחצי, הזכי, / טהרי את חבך!    בחסדיו יחלים / בן חולה תלאות,  ויחפיר ויכלים / גוי מקניא קנאות,  ועל אל אלים / ידבר נפלאות –  וכעת תשכי / מרגזך ועצבך.    'ראי, כי פתרתי / את סוד חלומך,  והתגדלתי / וארום לרחמך.  ברוכה את, בתי / וברוך טעמך –  למה תבכי / וירע לבבך?    מה יתרון לשמי / בנודך ומה יסכן?  אחותי, אל מקומי / תשובי ויכון  כסאי והדומי / ובתוכך אשכן  ובסכך – סכי, / מסבי – במסבך.'        "
680,אברהם שטרן,10,1,4,4,1,0,1,אברהם שטרן,"   	 	 	     כפטיש-פז ענק    הרקיע סדק    הברק.    וכוכבי-יהלם    כבו במרום    והיו לפיח שחור. [בשולי קדרת הרקיע]  בכבשן-השנאה,    שנאת-העולם,    באש ובדם,    שדרך    (חנניה)    מישך    (מישאל)    עבד-נגו    (עזריה).    ששים רבוא    בני-ישראל…          "
255,רחל בלובשטיין,5,0,3,4,1,0,1,רחל בלובשטיין,"   	 	 	     נבל מים ביד על השכם  מעדר, מגרפה וסל –  לשדות רחוקים, לעמל.  מימין – הרים כמשמרת,  מרחבי שדמות לפני,  ורנים בי עשרים אביבי.  מנת חלקי עד הגיע קצי:  קמתך הזוהרת בשמש  ועפר דרכיך. ארצי.       סוף קיץ, תר""ץ       "
3655,אברהם אבן עזרא,46,1,1,1,1,0,0,אברהם אבן עזרא,"   	 	 	     את עצבי / אגיד – ויחרד / אויבי ויבך לי.  איך לבי / ישכן – ונע ביד / צרים, ובועלי  בעל בי? / אין לי צרי – לבד / תקוה לגואלי.  לולי שמך, חזקי וחשקי, / ספתי בבית שבי!    בחבלי / השכין מחבלי / אלי בזעמו,  בלע לי / מבוז מקללי – לו כבדו שמו.  בכסלי / רשף, ושואלי / יראו אשר כמו  חולת אהבה אני – לרחקי / מארץ הצבי.    רב שיחי / מבוא במחקר / כי רע מאד ומר.  מה כחי עתה – ונעקר / סוד היסוד כבר?  איך אחי – / כי אחזה יקר / אל מכרוב להר  עולה? אחר שכב בחיקי / ברח כמו צבי.    'מה תהמי / עלי בלי דמי? / דמי – והנני!  יום קומי / פתאם תנחמי. / אכן למעני  מקמי / אקם; ואיך שמי / יכעיס – ואל אני  ואלה בני, בני חשוקי, / אברהם אוהבי.'        "
4138,וידל בנבנשתי,47,1,1,2,1,0,0,וידל בנבנשתי,   	 	 	    לרב דון שם טוב   ראה תוך הכלי יין מסתר / כשמש בעדו ענן מחופף    ועת צאתו רשפיו גבהו עוף / וכמעט שרפו יד בו תנופף    תמה איכה ירו צמא יכבה / יקוד יגון והוא שרף מעופף          
5465,דוד פוגל,206,1,3,4,1,0,0,דוד פוגל,"   	 	 	     עת יקרב ערב חשאי    אל התבל —    כרי מרחב אט יאפילו    מחרישים.      תוך יערות רחוקים    עתה יעור    רשרוש אפל, טמיר.      בכיה זרה, אי נתפסת    נוהרה חרדה    מעברים אל הלבב.      נשמות פרועות    שולחות מבט עורג    אל המערב.      וכבר ערב חשאי    יפסע תוך התבל. —     וינה, 19.5.1918 ברוידס  *          "
3444,אברהם אבן עזרא,46,1,1,1,1,0,0,אברהם אבן עזרא,"   	 	 	     אלהי, בשם קדשך עתה עזרני / ואם תעיתי אני – אתה הורני  במה אקדם ומה אמר אליך –  ומספר עצמו כל תגמוליך?  ומה יכלתי עשות כי אם להללך?  הטיבות לבדך ואין עמך שני / ואם אודה בלתך – אל תושיעני!  ראית כל אשר העוה עבדך,  כי כל דרכי ומחשבותי נגדך,  וכסיתם מאנוש למען חסדך;  עם מי אתוכחה ומי יוכיחני – / ולבי בי יענה ופי ירשיעני?  הן לו אמצא אנוש כמוני חטא –  הרחקתיו, כי מאד מדרכך נטה;  איך ממך אברחה ואן אמלטה?  על נפש אאבל – תסב תנחמני, / אני עזבתיך – ואת אל תעזבני!  מספר ימותי אשר עברו ידעתי –  ולא אדע מחקרי פשעים פשעתי,  ולא אמצא לי צרי כי אם נכנעתי.  וירדתי עד תהום – תשוב תעלני, / באתי בשערי שאול – תשוב תחייני!          "
3270,שלמה אבן גבירול,40,1,1,1,1,0,0,שלמה אבן גבירול,   	 	 	         שם יי לבדו נשגב בתעצומו  מרום מראשון ואין שני עמו  הוא מקום עולמו ואין עולמו מקומו  הן כל היצורים לא יכילון לרוממו  סלו לרוכב בערבות ביה שמו.              
6408,יצחק מירקין,379,1,3,4,1,0,1,יצחק מירקין,"   	 	 	     למי־אדמך ישראל, אדמך עם־פלאות!    תשחק לכל־אסון, תלעג לכל־צלע,    הנך־רך כקנה וקשה מסלע,    חלש ככבשה וגבור מאריות,    מוג־לב כשפן ועז מנמר    ומפיד וכליון תשכיל להשמר.    סער כי־יתחולל על־פני הארץ,    יכה גלים, איבה ומשטמה,    יסער לשטפך, לטבעך בהמה    וכפשע בינך ובין הקרץ –    אז־ראשך כאגמון תכף ותשוח    עד־ישתק הסער מזעפו ינוח.    אולם־חצים ומות, רמח וקשת,    חרב מלאה־דם, רצח ומהומה    עליך לא־יצלחו, לא־יפעלו מאומה.    גוך חלמיש, שמיר וברזל־עשת,    תפוצצם כחרס, תנפצם לרסיסים    והנך נמלט בנפלאות ונסים.    כי־תעלה במעלות בחכמה ודעת,    תצליח במסחר ומלאכת כפים    בלבך המבין ובחריצות ידים,    ותעורר עליך קנאה וכעס,    חמת אנשי־רשע עינם בך צרה,    הקנאה אכלתם, אפם חרה;    עלילות יעוללו משפטיך לגרוע    והנך נרדף ועשוק כל־הימים    ככבשה רפת־כח, כשה תמים –    אז לא־תפצה פיך – כי־תדע ידע:    אם־משפטים תדבר, תגלה רעתם,    לעשות־אתך כלה, תגדיל חמתם.    אולם אם־את־דתך, אמונתך הטהורה    להכחידנה מלבבך יעצו שאפו    גוים עריצים בדורות חלפו –    אז־כארי וכנמר איום ונורא    גנות עליה ברעם מלחמה    ותמיד יצאת וידך רמה.    למי־אדמך ישראל, אדמך עם־פלאות!    תשחק לכל־אסון, תלעג לכל־צלע,    הנך־רך כקנה וקשה מסלע,    חלש ככבשה וגבור מאריות,    מוג־לב כשפן ועז מנמר    ומפיד וכליון תשכיל להשמר.        "
3142,שלמה אבן גבירול,40,1,1,1,1,0,0,שלמה אבן גבירול,   	 	 	     יצוה יוצרי אתם ברכה / ולהם יהיה מעוז וסתרה    [ומי יתן] אני להם שלישי / שלשת הישנים במערה.        
5568,יעקב שטיינברג,261,1,3,4,1,0,1,יעקב שטיינברג,"   	 	 	     כצפור אשר ישיגנה החץ    בעופה במרומים, וראשה כבר שח,    והיא, אף כי-תדע כי נועד הקץ,    עוד אחת בכנפה היא תך;    וברפות כנפיה — עוד רגע כמעט    היא תלויה כקסומה מרום ומרדת —    לא ניד! אישון-עינה מול שחק רק שט,    ואור בו, אור נפש נפרדת, —    הה, כן גם אני עת נחפזתי למרום    כל גבעות הנער — הדביקני יום-שכול,    ובהמוט כבר רגלי על עברי פי-תהום —    אמרתי עוד אהבה שאל.        "
6646,חיים לנסקי,385,1,4,4,1,0,0,חיים לנסקי,"   	 	 	    ליעקב פיכמן     על הארץ המחדשת    כרוב מכרוב נוטל דלי טל;    זה שופכהו על הדשא,    זה יצו לצמח: גדל!    והגמא, זה הגמא    הגוחן אל יאורי –    קומתו פחות מגמד,    שור! וכבר למד “עברי”.    זה עגור למדו בלי אמר,    לא מספר לא מקלף –    אות חתמה רגלו בחמר,    אות אחת מכל הכתב.    מי נפשו ללמוד חושקת    יט ליאור ויאזין.    עמקה גרסת השקט    של הגמא – פתח שין.   כ“ו־כ”ח בניסן תרצ""ז       "
271,רחל בלובשטיין,5,0,3,4,1,0,1,רחל בלובשטיין,"   	 	 	    *   הן תביני, ילדה,  מה רוצה הדודה,  להגיש לך שי מפאר,  אך קצרה ידי  והכל בכדי, ‑  הגורל הוא נול ואכזר…  ואולם אם לא שי,  עוד כחי במתני  לחרז לכבודך, כתמיד,  ולרמז רמז קל:  בשחק המזל…  ובבוא בשורת-ה“עתיד”…         "
5582,יעקב שטיינברג,261,1,3,4,1,0,1,יעקב שטיינברג,"   	 	 	     לא תמח מלב האהבה,    אם אחת בחיים אהבת;    בשדה-געגועים תקבר    ואבן הנחם מצבתה.    אך רגשות-החשק הקלים,    שבטרם יגמלו הם גוועים —    מצחוק ומנשיקה ימותו    בערשם, לא ערש-מכאובים.    עטופים בגלימת-החשק,    זאת תמול עוד חם-דודים שמרה,    ישאם אביהם לקבורה    וטמנם בחצץ דרך זרה.    ומחר וידידות-לבבו    תאהבנה בשבע דרכים,    והיה כדרך רגל-זרים    על קברי ילדים נשכחים.    הה, ילדי לבבי הרכים!    גועתם ושמכם לא קרא,    ואני כאב מביש עכרתי    את חדות ילדותכם הטהורה.    ועתה, כי-תמתם לגוע,    מה-תכל לכם נפשי ביגונה,    לצחוקכם החף מכל-דעת,    למשובת תמתכם הנבונה.    מה-רבות קראתי לפנים    מתוך אישון עינכם התמימה    הבינה הזאת השובבה,    הטובה מדעת ומזמה!    ועתה יש אשב ואזכר    וראשי אל ברכי צונח:    הה איכם, ילדי הטובים,    גיל-מי על עפרכם פורח?   1921       "
1786,יהודה הלוי,26,1,1,1,1,0,1,יהודה הלוי,"   	 	 	     עורה, ידידי, מתנומתך –    אשבע בהקיץ את תמונתך.    אם תחזה נושק שפתך בחלום,    אהיה אני פותר חלומותך!         "
6959,אברהם בן־יצחק,435,1,3,4,1,0,1,אברהם בן־יצחק,   	 	 	     כל האבנים (חדות וקשות) יפלו  אל תוך שתיקתך  כנפל אבני שונאים אל שחרות  הניר אורג חייו.        
4434,שלום שבזי,54,1,2,2,1,0,0,שלום שבזי,   	 	 	    שדוד חומר אני הומה בכעסי / ר'    תנה צורי לעבדיך תקומה    לדברי השחוק נוטה משושי    ונשמתי בתוך לבי עלומה    מחה פשעה אמור שמחי ושישי    ותהיי תוך צרור חיים חתומה    יחידה איך עלי פשעי תמסי    וכל לילה מגילתך רשומה    ומה תועיל עצתך אם תנסי    לגוף אכזר כקלחת פצומה    סעי דרך אבותינו ופרשי    כנפיך לעומתם רחומה    פעולתם אזי תכבוש חמסי    ואז אמצא לעפעפי תנומה    שבי גבור שמאל תרפה ותמסיא    שהוא שוטם במלחמה עצומה    בהר שעיר ובגבולי יבוסי    מכמן לי ויא נמתי מאומה    זכות אבות מאור עתמת רסיסי    ותלבינה לכל חטאת כתומה    יפת עין חגור אזרי ושבסי    שאי שלום לעם קודש תרומה          
3127,שלמה אבן גבירול,40,1,1,1,1,0,0,שלמה אבן גבירול,"   	 	 	    ולו הבתים על מי שטועה בהגיה       הבינותי במכתבך, ידידי, / [והנה את כגבר אין אילות]    הכי את מחליף [אות] שין בסמך / הכי שכל תהי מחליף בסכלות?    ואם תכין תשובתך תהי שר / ־ אבל לא סר ־ וטפסר בגלות.          "
243,רחל בלובשטיין,5,0,3,4,1,0,1,רחל בלובשטיין,"   	 	 	    [הודיעיני מיד] / רחל  *     הודיעיני מיד    אם החדר סיד    ויש להכנס לתוכו,    כי היה פה רק מר,    ועכשו פה גם קר,    עד כדי ללחש: “יריחו”…        אצל אם-חברתך    הודיעי מה ואיך,    התשלח צהרים אם לאו;    ומצאי נערה    שתבוא בצפרא,    לשעה, בעד לירה זהב.        ביום שני הקרוב,    לאחר יום הטוב,    יום החג לכל יהודים,    מנכר המגור    אל מולדת האור…    יום שני – אחרון מועדים!        "
6788,חיים דוד נוסבוים,402,1,3,4,1,0,0,חיים דוד נוסבוים,"   	 	 	     ""ברוך הוא, שהחיני! בא חלומי!    הגיעוני תקותי הנעימות, אשרי יומי!    על גפי מרומים אני הגבר דורך,    חץ שירתי פלח. ירד ללב “העורך”!    לבו לב שמיר, אבן מעמסה,    על ענות המשורר נפשו לא חסה;    פתע התרכך, כי בא התור.    נשבר הקרח, התגנב אליו אור!    בעיני רוח אחזה, אראה בנחמה    שפתותיו מדובבות, לוחשות בדממה.    נועם מנגינותי! יביאם אל הגרן,    להפיצם לרבבות ב“התרן”! *    האח! מה גדלה, רבה שמחתי,    שמי לטוב יזכר בקהל עדתי!    תעלוזנה כליותי, בשרי וגוי;    אתהלך לימין רב יהודה הלוי!""    עודנו מרחף ביני העבים    והנה יד נושא המכתבים    דופקה בחזקה על הדלת    של המשורר און בן פלת!    וברק משבעת ככבי לכת    כמו הכהו! מן “המערכת”    המכתב, בו כתוב: ""הריני כורך    שירך בחזרה, לא ידפס. העורך!""      * נוסח אחר לחרוז ג'    נועם מנגיננותי; כריח ניחוח    לרצון הם לו, ידפיסם ב“השלוח”   או   נגינותי ""נרקיסים, “עלי תרופה”    יופיצם, ידפיסם ב“התקופה”.   או   נועם מנגינונות, שירי נוער;    יופיצם, ידפיסם ב“הדואר”!        "
5547,יעקב שטיינברג,261,1,3,4,1,0,1,יעקב שטיינברג,"   	 	 	     כצפור ביום סתו, אשר תשיר שיר-נדודים  טרם תרחיק נדד לעבר ימים, –  כן שירי, נפשי, שיריך הגלמודים  מבין שבילי גן האדם הנשמים.  מבין שבילי גן האדם הנשמים  לקראת העתיד, נפשי, האבירי;  מעל לעיי גוי וגוי ולפגרי עמים  בשמי החלום יחרת שבילך הערירי.  בשמי החלום יחרת שבילך הערירי,  ולמול כנפיך ימוג דומם ים הדמים;  עד אם ככלות יגון עיניך אז תכירי  את איי ים העתיד הנעלמים.  הה, איי ים העתיד הנעלמים!  מרחוק תרמזו מבעד וילונות-אור ענגים,  אך זהר לבלי גיל, כחידת כל הימים,  את דמי חופיכם עוד יכס כברק אלמגים…        "
2299,שמואל הנגיד,32,1,1,1,1,0,0,שמואל הנגיד,   	 	 	     זמורה היבשה תעשה את–    פרי צדק אנשים יחדו בו    ולמה יעשה אדם בלחו    פרי כחש בזקנו יך לבבו.         
2310,שמואל הנגיד,32,1,1,1,1,0,0,שמואל הנגיד,"   	 	 	     דורה בעיר דרו אבותיך    כי איש כבוד הודו בקנו הוא    כל-גר יחשב את-בני אדם    רעים, והם רעים, שנאהו.          "
4402,שלום שבזי,54,1,2,2,1,0,0,שלום שבזי,   	 	 	    תשובת משלם לשיר / ר'        אני חבר אני צעיר לימים    אני עבדך ואל נא תענשני    מקווה עבדך חכמת נבונים    למען אידעה אל יוצריני    שזפתני יחידתי בלילה    לחוות לך דעת עם המוני    למען תפתחה לי כל סתומים    ונתמלא בסוד חכמת נבוני    מצאתיך ושש לבי ושמח    והעביר אל לכל צער יגוני    ואתה תאמרה חכמת עטלף    והיא מצוה מנויה עם גאוני    פשוט מלבך המחשבה    ואל תקפיד עלי בן אהרוני    ושלום רב לך חכם ונבון    ילוד יוסף ענק על צאורוני        
6523,שלמה מנדלקרן,382,1,3,4,1,0,0,שלמה מנדלקרן,"   	 	 	    בין יקטן המשורר ובעל המכתמים   ""במה נחשבו מכתמים ובמה איפא יהללו,    הן רק על־שפתי חכמים העלות צחוק־קל יוכלו?""    – במה נחשבו שיריך ומה־מועיל בכלמו    אם גם בני גילך בכל־פה יצחקו במו…        "
4846,יעקב לרנר,79,1,3,4,1,0,0,יעקב לרנר,"   	 	 	    (זכרונות)  א   בימים הרחוקים ההמה, אך ינח החרף מזעפו,  אהבתי התגנב לבקרים אל־עבר המישור המפלש  הנמשך אחורי רפתנו, לריח ולהקשיב משמה,  איך הולך ונולד האביב. מפאתי האחו הנרדם  במרחק, בואכה היער, מתרחשות נשיבות ובאות  כראשית חגיגי יקיצה, להחליק על מצחי בן־טיסה  ולדובב בלחש על־אזני, כי רעד כבר דפק היצירה.  וכגעת בי כנפן־רפרופן – וחדש בן־רגע בי רוחי,  שבלה בחרף הארך; ונבקע בי מעין מתגבר  של חדוה, געגועים ומשובה – ושש בי לבבי והמה  וחגג ורנן כל־קרבי, והיו כל־מעשי במחול  ונפשי תפרכס החוצה…  ובאחד הבקרים תופיע  לרגע השמש הצעירה כמלכה רחוצה משנתה  ונכונה לכנס לטרקלין… ובאותו הבקר ישתנה  לפתע גם טעמו של רבי: שחוק שמש רעננה עברו  וישעשע את קמטיו הזעופים, ובשבתו לשלחן עמדי  ידפדף, סגור־עפעף מנהרה, אחרוני הדפים בחמש  ויפתח ב“שירי השירים”… החרף עוד יזעם במקצת  ויקמט את מצחת ענניו, כזקן הרונן בקרבו  על צהלת נכדותיו הפרועות, שאינה מניחה לו לישון…  ופתאם – חדשה: כבר נקרע הוילון הקודר במרום  ונהר של תכלת ועדנה מסתעף לרוחות שמים.  משמאל ומימין העבים כחופים לנהרי־הטהר  וכמפרשי־צחר בהרות אט צפות ומחיכות בתוכם.  משתרגה התכלת והולכה והיתה לרשת אפיקים  העולים מרגע לרגע וכובשים בדממה וגאון  מרחקי טהרה חדשים. ואיים־עננים נפוצים  מאדימים, מזהיבים, מכסיפים – ונמוגים מחדות השמש  כחלומות עם עמוד־השחר…   ב   כבר ניסן ממשמש וקרב, השלג כבר זרב ויצף  כל פאתי האחו מסביב; רק הרחק בשדה עוד יצהר  גוש עכור שנתקע בגומץ. היער הקודר מסביב,  שנרדם שבע רגז ושתיקה ויפל חתיתו על־כפרי –  התרחץ זה־עתה מזעפו וגחוך בישני יעטהו  בראותו עריתו השחורה מול שמש כה צנועה וצעירה.  עוד רחבי הככר חשופים וספוגים מי־שלג לרויה,  ואדים־נשימות דקדקים מתנדפים בנחת, בדממה…  אך הנה שם הלאה על תלם, שנזרע אשתקד זרע שפון,  יציצו כבר ראשי נצנים כחלוצים ראשונים בעולם.   ג   הפסח ממשמש וקרב, הימים מבהירים והולכים  ועמם – שמחתי בלבי: עוד יום או יומים – ויצא  ה“רבי” לעירו ולביתו; וחפשי מבקר עד ערב  ונעזב מעיני אבותי שעששו מדאגת מחיתם –  אשתולל משמחת שובבים ואהפך את כפרי לתהו…  אעפילה על קדקד האלון, הצופה בגאון על סביביו;  אשקיפה ממרומי ואראה את רבבות אמירי־פולסיה,  הנטוים כגשר חתחתים ועליו עננים יסעון…  אארבה לשמש השוקעה במרחק מעבר ליער  ואמצא חביונה בלילות… או מתני אשנס ואמד  כל רחבי הככר בשעלי, אגיעה עד מוצא היובל  ואחקר לדעת תוצאותיו; אתמהמה ארגיעה על חופו  ואקלט אך רמז מלחשיו, אז אימין עד חרשת הסבכים  ואולי עוד הלאה, עוד הלאה…   ד   האמנם למעבה היער? איככה זה עבר הרוח?  אימים הם יערי פולסיה וככה עמקים ושותקים!  מי אמיץ לא יירא השתיקה הקודרה ועומדה במרדה  וחורשה מזמה מי יודעה? הן רבות נוראות לי ספרו  יהודים מלמדי־נסיון, שנטו לפרקים אלינו  ללינת ליל־חרף וזעם, להנות מאור תנורנו  אף לצלות בלבוסים ברמצו.  חכלילי מול גחלי־לחשים  אז אקשיב רב קשב בדחילו את בלהות היערים וזממם;  מהיכלי מחלות שם אורבים גזלנים ואוכלי בשר־אדם  לנצל כל עובר־ארחות ולבשלו על קרבו וכרעיו  ביורה לא תעמד מרתח… אל קירות מחבואם כתמונות  כבר אלפי גלגלות סמרו ובמרתפי־חשך מעולם  גרוטאות של זהב נצברו… שם זאבים מסמרי־רעמה  ולהוטי־עינים יתגודדו לגרם גם עובר גם סוסיו;  עם חרף יגששו שם דבים לבקש מעונה לתנומות  ולעתות האביב יקיצו ויצאו לריח על דרכים.  שם זקני השדים יקננו בנבובי תדהרים שקמטו,  מחנקים איש אחיו וחונגים ויחוללו הקטטות בין עצים…  ורוחות ליצנים יתקלסו ביהודים על ראש כל נתיבה.  הן מעשה – והשגו הלצים את שלמה הרוכל בדרך,  והוא אז לא רחוק מביתו ויגשש כל אותו הלילה  ויחזר חלילה חלילה… וכהפיץ אור־בקר ויתמה:  כי אכן בחצרו הנהו; וסוסו שטוף קצף מזהם,  מנשם ומקרקר בשקידה את צלע ערמת השחת,  מזדרז וטוחן בנחירה את פקעות החציר היבש  כרעב מדרך רחוקה… ויהי הוא מתעתד לספר  בבואו כל פרטי מוצאותיו והנה – לא דבים, לא יער!   –––––––––––––––   כי נטלה לשונו – וידם… שוב מעשה באלתר הקצב,  שהלך בלילה יחידי וינהג את סוסו בעצלה  ויהרהר הרהוריו־פרנסה… ופתאם והנה שני צפירים  מטלים עקודים לפניו; וירד ויאספם אל קרונו  ויצלף על סוסו – וישמח… וכצאתו מיער – ויבהלו  צחוק ספיקת־כפים לפתע ויסב את ראשו – ויתמה:  אין צפירים בקרון כל־עקר… ובעוד הוא תוהה – ויקפא  לו פיהו מעקם לאחוריו – ותהום כל עירו לשמועה…   ה   לבקרים אשכימה לחצר ואמצא שם אבי ואמי;  כי שמה יטכסו עצתם בנגע המצוקה עד לבם.  בבית… פן ישמע הרבי ונודע הדבר בעירו  וחדל חנוני מהקיף וננעלה דלת המלוה  ועמד הגלגל מנוע – וכדי אז מכאובים וכלמה…  כי הנה כלל גדול מעולם ליהודי פולסיה בערים:  ""הפרזי הן שמנה פת־לחמו וירחץ בחלב־הצפרים…  עם פורים שוגרת פרתו ושופעה לו חלב למכביר,  בקיץ – מזמרת ירקות כאות כל נפשו ומאדו;  באסיף הוא טומן במרתף שני לתכי בלבוסים לאכלה;  ושבבים גל גדול לבער לא יסוף מחצרו בחרף…  והכל במחירה של פרוטה, בשמינית מחורקה וכדומה"".  כך דנים… ואמא נהנית, בכחדה את נגעה מזרים  ובברכה בגניחה שם עליון; כי כך מקבלתה מאמה:  צבט לחי – והיתה חכלילית, ונירא בעינך, העולם!..  ואולם עם פסח כל שנה תתעטף אפלת־דאגה  ומטיחה כלעצמה ניב־תלונה המשרה עננים על סביבה  וחודר כחצים ללבבות. וכטפל אבינו בחצר  תמהר רות־רגז החוצה ליסרו על רע מזלו  בדמעות של גזולה וכעש, ויש שלא תחדל מקללה…  וממהר אנכי אז לנוס ואזני קולטת אך שמץ:  ""שכר־למוד לרבי… ומצות… הילדים הן קרועים ובלואים,  הן צריך, לפחות, במקצת לכסות מערמי הדלות…""  ונמלט אנכי בחפזה, אך בת־קול אפלה רודפתי,  קול אמי המפרשה כפיה וצלו של אבא הנכנע…  ועודי באבי כבר אחוש, כי עמק ללבי הצעיר  כבר נזרקה טפת המרורים, כבר נפלו גרעיני הלענה…   ו   …וכימים או עשור לפסח אבותי משכימים עם שחר,  כי אץ למו דרכם העירה, כמשפט ה“פרזים” מעולם,  לאפות את מצות דמעתם, אף לקנות מרכלת, לו משהו,  כי קרוב גם חג הפלחים וחנותם נתרוקנה זה־כמה;  ויש גם להזמין מלבושים ולקנות כובעים לבניהם,  כי זו כל דאגתם עם פסח ומשושם מימים ימימה…  עוד רחבי המישור ישליו במעטה השפרה הכהה  ונתון לחלומו־התכלת ינוח כל חרול וגדר,  מדמדום הבקר משחירה הדרך הכפרית הרפושה  וזעיר שם מכסיפה שפת־שלולית, שהעלתה קרום־קרח בלילה.  האויר מסביב רוה־נחת וכלו – הגיגי־צחצחות;  היער מרחוק שלאנן וחולם על דודים ועדנה  ולהקת עביבים חבצלים, שנערמו על־גבי קרקפתו  ויעמדו נהירים ותמהים – מבשרים יום תחלת־האביב.  מאחת החצרות לפתאם כמו צרח השער וידם  ואחר – קול שדול פלחית ונחרת חזירה וחניצים  הצובאים על אבוס בליל־שחרית. על גבי האלון הישיש  העומד בטבור המישור, נצפפים אנקורים למאות  ומריעים שלום־הפקר לשמש, שעלתה זה־עתה מרחצה.  פני אבי ואמי נהירים ואומרים הודיה לבורא,  כי הפליא את חסדו עמהם: עוד אתמול – מי מלל, מי פלל? –  נזדמנה לידם “מציאה” – והכל נתישב בדחק…   ז   ורבה התכונה בבית ורבה גם דחיקת־השעה…  ה“רבי” מקפל את צרורו – שמיכתו וכריו ותפליו  ומלבוש־שבתו העלוב – בגניחה ושאיפה ונשימה,  כי קשה לו, קשה המלאכה: הכנפות נשמטות לצדדין  והכל יפזר ויפרד וידו לא תעשה תושיה.  אמנו מתחבטה בפתרון רשימת הסחורות הדלות:  מחורקה ומלח ושמרים, קני־גפרית ונפט וקנמון;  הפרוטה מנויה וזעומה ואמא תחבל תחבולות:  מפחיתה “מין” אחד ושני, מנכה ומחלקה לידות –  ויגעים הדברים ושממים וחוזרה השאלה למקומה…  ולאיצי המלוה מה אענה? – תועץ את נפשה לרגעים –:  זה שנים “שבועים” החסרתי ודחיתיו בשה“י ופה”י…  וזליג העבדקן איך ירגן עת ירשם ה“נשאר” בפנקס  ואשתו מסיר הגחלים תקעקע אף היא לי את חלקה:  “קרח אנכי, אם רוטשילד?” ואנה חרפתי אוליכה?  לו זכרו!.. הן אבי מאסם משית עם מסיקי־תנוריו;  ומיכל הכובען היאבה לי תת בהקפה כובעים?  או מוטב לא אשחיר את פני בפני ה“נחות־דרגא” כל עקר?  כה תפתר האם שאלתה ותשוב לבדיקת חשבונה;  משמיטה מין אחד ושני ומחלקה לידות זעירות…  ואבא יטפל בינתים בכפיתת העגל העליז,  שמלאו לו שמונת הימים ונעשה בר־שחיטה מאתמול.  והיה אם כלה מעשהו ויצא לזפף הקרון,  להישיר הגלגל החגר ולהתקין הסוסה לרתימה;  ובשובו – והאיץ באמא: מהרי וכלי חשבונך  ותולדות יוחסין הניחי לעת שבתך על כס־ההסבה…  גם חיקה אחותי הבכירה נחפזה לחבץ גוש־חמאה.  ואחר – גם ביצים לארז בתוך הסלסלה הקטנה.  אז תקפץ הלולה להביא זוג עופות אבוסים ולעקדם;  וסלקים תעלה ממרתף ותשימם באמתחת־של־פסח…  כל אלה העירה יובלו, מקצתם למכירה ל“גבירות”  ונוספו עוד זוזים אחדים, וקצתם הם דורון ל“כפתור”  המעלים את עיניו מיהודיו השוקטים בכפרים לרצונו…  ורבי עוד עוסק בצרורו: גונח ומושך וקושר  ונמלך בדעתו לרגעים: “או אינו, פן תתר הרצועה?”  עד תחוש אחותי אליהו בגערה של רגז וחבה:  “הניחה, שלומיאל!” – תסלקו – ואצבעות ידיה מזדרזות  ותוך־כדי־קשירה תוכיח: ""הראיתם זה ‘צפור־עופרת’?  מאז אור הבקר יתנפח כיולדה מקשה ללדת!  אבוי לה לאותה שתפל בחלק ‘לא יצלח’ שכמותו…""  ורבי יקבל מרותה, יסתלק ויגרד פאתו,  יצטחק צחוק נכנע, כמודה ונהנה מחסד גערתה…   ח   האחד בבית רק אני כבר מוכן ומזמן לנסיעה.  עוד אמש בערב האזנתי ממקומי מחשבת אבותי  לקחת גם אותי העירה ולהזמין המלבוש בשבילי –  ויתר בי לבי משמחה וירננו כל קרבי בתוכי  ותיקץ לפתע בי חמדה לחבק ולנשק את הכל;  ואגח אל חיקה אחותי, שעסקה בתקון פזמקות,  ונכון נפל על צוארה השמטתי את מחטה מידה.  דחתני אחותי ברגלה: ""הנטרפה דעתך, משמד?  ואין לך כל ענין־שובבים – הרי לך גלגלת וכתל!""  אז אפן לי דומם לעגל, שנמנם מקפל בפנה.  מעוררו אנכי ומשדלו ושופך לפניו את גילי.  אך עגלי לתנומה הגיגיו – ונים־ולא־נים הוא שומע  ופתאם כמו נמלך זה־עתה ובולמוס המחול אפפו  ויקם על רגליו הרוטטות וישא את זנבו וידהר,  ויגע בן־קפצו בספסל וימגר מעליו העביט  וישפכו לארץ הסלקים, שכבשה האם בראש־חדש  בקדשה ובטהרה ל“פסח”, כמשפט הפרזים מעולם…  ואבא על שכרי כיאות… ואעלה על משכב לא־סעוד –  ותהי לי תנומתי בבכי, וחלומי – תמד־סלקים מאדם…  וכהציץ עין־בקר בחלון קפצתי משנתי הערה.  כבר נמחו ממרורי הערב ועלז לבבי ומרנן.  אך רגע – והנני בלבושי ומכרבל בכרדוט־המוכין  ומחכה אנכי עד ירתם האב את הסוסה לקרון.  מחכה אנכי ויוקד וכשל כבר כח־הסבל.  לרגעים אציקה את אמי ומבלבלה בעצם חשבונה:  “הה, אמרי לאבא, כי ירתם!” ואמא פגיעתה אז רעה:  תשלחני בשאון לאפל ותפקד גם חטאת הסלקים…  אז אשט מעליה בדיצה וקפיצה על רגלי האחת  ונתקל ברגליו של אבא ומקבל נזיפה ומריטה:  ""מה־תהפך העולם, משמד, ומה תקחך שמחתך?  ונטילת־ידים? ותפלה? לסדור, גוי גמור, זה רגע!""  ופורש אנכי לסדור מלא־בושה כנתפש בגנבה  ומרגיש עת רבה על גבי מבטו הזועם של אבי.  ולעה תפלתי ונלאה ודועך שביב־גילי בלבי…  כבר כלתה האם את הרשימה ותישר הדורי־החשבון  הסוסה הרעוצה אסרה ומחכה לא־נימה לא־תירה;  הכבדה העלתה על קרון, ורבי כבר קנה לו מקום  על קרן הארגז למצות וישב שם מעוך ומצמצם;  גם אמא, עטופה בבורנס, מעפילה עלות על הקרון,  ואבא מבקש את שוטו… ואנכי עוד עומד בתפלה…  והיה אם תחל הסוסה לעקר רגליה בגניחה  והעיף האב את עיניהו ותמה: “והיכן התכשיט?”  וחיקה מתנפלה החדרה בשאון: “מה תשהה, משמד?”  אך מחריש אנכי ומפלל וכאלו לא אשמע גערתה –  ופתאם תתפרץ בכיתי בשצף כל קצפה: “אי אפשי!”   ט   עד חיקה אחותי משתוממה – ואבא בוא יבא החדרה.  “מה חדש שוב נפל ביניכם?” הוא שואל נמרצות ופוקד:  “עלה על הקרון, תכשיטי!” – ונשמע אנכי ועולה…  הכבדה נעקרת ממקומה בחריקת הגלגל החגר.  העופות הכפותים נבהלים וצורחים בפרפור כנפיהם;  מתישב העגל לפתע ומתיר אסוריו – ונצב;  צוחת האם בבהלה ואבא מתרגז ועוצר.  מסתכל וסילי מחצרו ונהנה ממהומת יהודיו,  ומגרד בערף הוא נגש וצעדיו מדודים ונרפים.  “הו, יהוד לא מצלב!” יברך את אבא מעמק בני מעיו,  אט יוציא מקרון מלא חפן קני קשים ושוזרם לחבל.  “ואתה, בן־בקר, מה דעתך?” ידבר לעגל ועוקדו;  בינתים הוא מוצא קלקלה ברתמה ומתקן גם אותה –  “ועכשו, הב, איצקא, לקטר – וחלף לעירה בשלום!”   י   נחשלים אנחנו בדרך בין סבכים קדורנים וחשופים.  הסוסה מושכת מתנומה ולשה הבצה השמנה.  האב יזרזנה בשוטו: “הו, עורי, הפגירה, וזוזי!”  והיא – אך מרעדת בעצלה את גלד הירך הרעוצה  ויש שתמלך בדעתה ועמדה באמצע השלולית…  בינתים יענן הבקר ונעכרו שמים ויער;  מירכתי אחו תתנער נשיבה של צנה נובלת  וחדרה מבעד לפרואות ולתכלית הנפש תגיע.  עוד רגע – וטפה נופלת וטפחה על חדו של חטם  ואחר – גם שניה ושלישית… וקרות הטפות ונובלות.  הרבי מצטמצם עוד יותר ומפקיר לגשם את נפשו;  האם מתעמקת בבורנס ורוגנה: “אין מזל לפרזי!”  הסוסה מושכת מתנומה ולשה הבצה הדשנה  ואבא יזרזה בעצלה: “הוי, עורי, הפגירה, וזוזי!”   יא   הימים – ימי תחלת ה“ספירה” ויבשת הבצות על דרכים.  הגלידו פני שביל החתחתים הנמשך בין אהלי ה“גויים”  ורשת משעולים השתרגה, הובילה מחצר לחצר,  המישור נסתחף בזהר ונכאי אהלים נהרו  ויגחכו כל אחד אל חיקו כגחך תינוקות בבקר  בצאתם משנתם החוצה ועינם בשמש נתקלה.  הלבנים – כבר צצו יבלותם הצהבות משחור מערמיהם,  ויהיו כמו דבורים אפפום ובאמצע זמזומן קפאו…  אשתוללו צפרים מששון ותרנגלת התעתדה כבר לדגר  ובקרקור־כלות־נפש התחככה באשפות החצר מול שמש.  וחסידה צחצחה ויהירה מקנה על גרן צופיה  נטוית הצואר הארך בדממה של גאות וחסד,  וכאלו היא נהנית בלבבה: מה־נעים געגועך, הפתיה!   יב   בימים האלה יתנער הפלח מכבד עצלותו;  יעזב אצטבת־הרבץ ויפשט פרותו – עור־אילים.  בגניחה הוא נחשל החוצה, גלוי פרע וחשוף־הרגלים  כתנתו על מכנסי פשתיו ותחובה באזור מקטרתו;  לבבו השעיר מגלה ועליו צלב קטן ידלדל.  פה יפגש את שכנו־עמיתו וברכו: “אדני בעזרך!”  אט יוציא מקטרתו מאזור ודשנה ומלאה מחורקה,  ישימה בזוית שפתותיו ויחצב בברזל את צרו;  יטפל עת רבה ויקלל את גציו העולים בתהו.  בינתים ידברו לקטעים ובעצלה על צחצחות־הרוח –  ונמנו וגמרו: ""הגיע יום חריש וזריעת־קרקעות,  כי הנה כבר נראה הזרזיר בעמדו על רגלו האחת  וסוסת־וסילי התגוללה בבקר עת רבה פרקדנית"".  והיה אם כלו לקטר – וירקו רקיקה הצדה,  יפרדו תוך גרידת־ערפים ושרכו השדה לפעלם.   יג   מתנהל הפלח שחוח מאחרי מחרשתו בשדה,  יגיע עד אפסי החלקה ושב על עקביו עד גרנו;  אז יטה את בקריו הנרפים וחזרו חלילה חלילה,  מעניות מתרבות והולכות ודשנים רגביהן התחוחים,  ונגלו תולעים מטמון ועורבים ישישו לקראתם.  מנגד על חלק שנזרע ישדד העמית בסוסה,  וכרוך על צדה סיח פזיז עם פעמון דק־צלילים על צואר,  לרגעים תעברנו הוללות ונהר וטס אל היער,  נבעתים העורבים מפניו ופורחים בצריחה – ושבים;  צוהלת הורתו מאחריו מצהלת־געגועים – וישוב  ופשפש ומצא שד אמו ונגרר וינק בגניחה.  הזקנה תט אליו את ראשה לשדלו בנחרת־נהימה,  אך קץ כבר השובב ביניקה וחזר להחריד העורבים…   יד   עיפה השמש הצעירה משוש ומהאיר יום תמים  ולאטה־לאטה היא צונחה וצוללה לזרועות־היער.  הצללים מאריכים והולכים ורבצו לארץ כנפילים.  האויר יסתנן ויעדן ודמדום את כפרי יעטף;  נדמה התרועה הפוחזה וצפור על בדה נמנמה.  הזמיר לבדו ישתפך ויחרז סלסוליו ונמוג;  מפשלת החסידה את ראשה ומלקחי חרטמה מנקשים;  לקולה טש בעלה קפוא־כנף ובפיהו פת־ערבית – צפרדע,  בזמזום פתאם בא ילק בן־איר ירקרק וכבד  ונתקל בפניו של עובר ופרקדן ימגר לרגליו.  מקצה קול פעמון־עץ עולה ושפעת עדרים, עדרים…  וגעיות מגעיות תעברנה כתקיעות השופר את כפרי.  מעדר יתפרץ שור נגח ויערך קרב־שנים עם אחיו,  ונאחזו קרנים אדירות ונשמו נחירי הבקרים,  עד יחיש הרועה את כלבו והנוה שלום אמת בין אחים…  ושערים יפתחו בחריקה וקילון על בארו יצריח:  פלחית שואבת מימיה להשקות בהמתה משקת  ולבל לחזירים את בלילם ולהזיד הנזיד ל“אנוש”.  משדה יתנהל הפלח סרוח על קרונו אין־חמדה,  לא יאיץ בבקריו הנרפים והמה על דעתם יחשלו.  מאחת ארבות־הגגות מתמר העשן הכחלחל;  בשלוה ודממה יתנשא וינבא צחצחות למחר.  כבר נדם הזמיר בסבכו וחסידה – נטשטשה דמותה.  מתישבה צפרדע בדעתה וקעקעה מערבת הגמא;  ושנית ושלישית ורביעית… וברד של צלילי עפרת,  היא זמירת פולסיה בלילות, ישתפך בחלל כל הככר  בשקידה אין־פוסקה ומדודה – וישן את כפרי לבטח…   טו   בחלף חג הפסח מכפרי – ולקה הפדיון בבית.  ועמד אבינו ופשט בית־נפש־המוכין החמים,  ושלח מגפיו הכבדים על כרעי המטה בפנה  ולבש מד־קיץ מטלא ונעלים נמוכות אז ינעל.  והתחזק ורתם הסוסה ושם קצת מרכלת בקרונו  וסבב בכפרים ורכל ושב בעוד יום או יומים  ועמו גוש־חמאה וביצים ועופות ועגל בן־בקר.  בימים האלה חפשיה אמנו ממקח וממכר,  וישבה בפתח הבית וצפתה על דרך המלך  תוך סריגת פזמקות ופהוק או עטוש מסים בשעול.  והיה בראותה יהודי משרך ורוכל לתמו –  וחשה מדקרה של קנאה והגתה קפוח־פרנסה…  ו“ערל” כי יעבר על ביתה ברעש ואבק העירה –  וקמה וקראה מאחריו: “עמד־נא, האנוש, מה תוביל?”  וחיקה, אחותי הבכירה, אז עושה במלאכת־האביב:    מרביצה תרנגלת בכברה ויצאה הגנה לעדרו;  מעזקה ומסקלה יום תמים ומתלמה את פני האדמה.  הגן כבר משבץ ערוגות ואחותי זורעת כל זרע:  קשואים ופולים ושמשמים וצנון וחזרת ובצלים.  ואנכי מזדרז ומסיע מאז הצהרים עד ערב.  ואתור לי פנה בסתר ואזרע שם תלם לבדי;  ובשובי הביתה לי ערבו חלבי ופתי פי־שבעה  ואעלה על משכבי יגע ותקוה נהירה ישנתני.   טז   באחד מאותם הבקרים – עוד טרם שוב רבי מעירו,  ו“בטל” אני עד ראש־חדש – ואצא לחצר כדרכי,  וירץ בן־חודקה לקראתי ובשורה חדשה בפיהו:  “קן־צפור מצאתי בסבכים: אפשך – בוא עמי – אראך!”  וינע לבבי לשמועה ורטט־הגיל אחזני:  זה כמה אערג אל צפור, אך דרכה ממני נעלמה,  וארוץ כל און בי מאחריו במשעול, בין גלי ירקרק,  ונשמאיל בואכה החרשה ורוחי אך הולך וסוער.  ""פה נצעד בשפי – לי ירמז בידו בן־חודקה החרוץ.  התראה בסבך את האזוב? – שם יושבה הזקנה – לאט לך!  ואכף מגבעתי עליה…"" כה יזהיר בן־חודקה וישח,  יתגנב על קצות בהונותיו ובידו מגבעתו מאחריו,  עוד רגע וידכה לארץ… וירים בזהירות מגבעתו…  ופתאם קול שקשוק – וירעד הדרדר מתחת חטמנו.  ובשוב בי לבבי למנוחה וארא במוכי האזוב  חור רפוד מעשה מקלעת וביצים קטנונות מתאימות  מנחות עזובות לנפשן; ואמן במרומי האמיר  מזלזל על זלזל כרכרה ותצפצף תחנונים וחמס…   יז   ויהי אני פוקד כל שעה את קני המצנע, להקשיב:  הבצבץ כבר מקור מביצה, אם נשמע כבר הגה אפרוחים.  ותקצר בי רוחי מיחל והשקט ממני יסתר,  ואכל את פתי בחפזה ואישן את שנתי בנדודים,  ותהי גם תפלתי חטופה ואטעה בחשבון ה“ספירה”.  ויגד לאבי ויערם וישאל ל“יסודו” של אתמול…  ואעמד לפניו כגלם ואדם ועיני מורדות  ואוחיל עד בוש ואתענה מזעם שתי גבות עבתות  עד נפטר נפטרתי בסטירה ותהי לי הרוחה הגדולה.  ולמחר – וישב הרבי וישב החמש על כנו,  וירחק ממני בן־חודקה– וחלומות־שעשועי נפסקו…   יח   ויגדלו הימים בכפרי ואביב עם קיץ נפגשו,  פולסיה הקשישה התאוששה, כדרכה מימים ימימה,  ותשא עיניה השמימה ותרא שפרתם כי עמקה –  ותעד גאון־עלומיה ותשחק על סביבה ותמלך.  וישגשגו במתי היער, צבי־גאות פולסיה ונזרה,  ויפרא הגמא לרגליו, מסכסך צפצפותיו הנוצצות,  ומישור מדשן כל תנובה: כסמת ופשתים ושפון –  התגון למלא כל העין וירעף עסיסי ריחותיו,  אז פרה ימלא עטינה ועגלים בכר יחלמו,  הזגתה הקימה דור צעיר של מהגים, אפרוחים ענגים.  וערלות תצאנה לגנים מסרבלי ירקות לתחוח  הקרקע סביב שרשי כל קלח ולנכש הלענה הפראית  ולנעץ התרנים הדקים, משענות לשפם השעועית.  ותעבר הרנה בכפרי: “עת גזי־החציר החלה!”  ולמחרת הגיע מאחו צליל רם של צחצוח מגלים  באחוה; ואצא החוצה וארא טור “גויים” מרחוק  מניפים מגליהם כאחד, ו“שקצים”, וכלב בתוכם,  מתהוללים בין גלי החציר – ויצא לבבי אליהם…  ובאותם צהרים – ויפשפש הרבי בין ספרים עבשים  ויוצא ה“מחזור” וינערו מקורי עכביש ואבק  ויזורר ויפצח עמדי בנגינה חוגגה וחדשה:  ""ויהי רבי מאיר החזן ויחבר אקדמות תרגומית  לכסות משרפים־אראלים תהלת ישראל לקונם…""   יט   בכפרי־פולסיה הקדומה, השוקטים על בצות הגמא,  אין מספר לזבובי־הקיץ ומנוס ממשובת־רעבונם:  בשנה בשנה עם תמוז, בחלף טל־האביב מארץ  וחמה לובשת תקיפות ויוצאה בשחוקה־אש־תפת  להכות על קדקד היערים ולהעם עדנתם הנהירה;  בדם הצפרים מתרועה ל“צויץ” אפרוחיהן הראשון  וקול הקוקיאה הבודד יתלהלה מאפל החרשה;  בנהם הצפרדע גלמודה, כעורגה בדממה לרקק,  וחציר־הערבה הנעתם כבר יחיל לצלצול החרמש;  בהזהיב כבר גלי הקמה ובהזקין הירקות בגנים  וחולות הדרכים יקדחו וצרבו כף־רגל יחפה –  אז יעלו המזעזעים כארבה על אדם ובהמה גם יחד  לזמזם שיר תפל אל אזנם ולדגדג צלקותם הטריות.  וחדרו לאהל הכהה וצבאו חמרים־חמרים  בזהרים הרוטטים בחלון ובקרב שפופרת המנורה,  ועל מצחת־הקמין החמימה – ולצחנת כל זוית ישישו…  והיה כי תאכל נזידך – ונסחפו זבובים אל תוכו,  וחלבך אך תחל לשתותו – ושנים כבר צפים על פניו!  והלך זמיר־זבובים באויר ובקע מתחת צמיד־כלי  ונסר מחלל הבקבוקים ובערש עכביש יתגבר…  והיה כל ענין ימיך אך תסיסה אין־פוסקה של זבובים  וטמטם בשממה לבבך ונפשך בעצלה תתמוגג…   כ   עם פזיזא הם זבובי־פולסיה וממהרים לזמזם על הכל;  כי ירעב או יצמא האחד – ועט אל הטפה וזמזם;  כי ישבע – וטוב עליו לבו וחכך את רגליו וזמזם;  כי יחמד משבע בת־זוג לו ופזז ונשקה וזמזם;  אם אחיו כבר כרוך אחריה ונגחו בגנבה בדפן  וטס לו ועלז וזמזם לשמיע נצחון בזבובים  עד יפל לחיקה של שממית – ויצאה נשמתו בזמזום…  וזמזום לזמזום יצטרף והיו לזמרה עמומה  מבקר לערב עמומה, כזמרת הטויה בכישור,  שאין בה לא עצב, לא־גילה, לא רחשי כלות־נפש או מרי  או פרכוס מאויים או תלונה – הוא פזמון הזבובים מעולם…   כא   בקיץ, בשעות צהרים, אין חיים בכפרי הנשכח:  כל חצר דוממת לעצמה על ביתה ורפתה וזבלה.  הפלח אז יישן על גחונו בקרון מתחת לסבכה  וסוסו על אבוס מנגד אז יעמד בהסח־הדעת  ולא יחוש ברטט ירכו ומנוסת הזבובים ושובם.  לפרקים – ונזכר לרגע בפקעת החציר שבפיהו  וטחנה פעמים ושלש – וקפא באמצע השתיקה.  ופרה אז תרבץ בכבדות ונתונה לשכחה ועצלה,  דם תגר־לא־תגר עת רבה עד הרהור אין־שחר יעברנה  וגנחה מחשכת הבטן – ועמדה מהעלות הגרה…  אז יצלל החזיר עד נחיריו במקוה השופכין שבחצר  והטיח חריק כלפי־שמש – ומדשן מי־צחנה יתמוגג;  העופות יסתופפו בגנה, במעבה קמשונים, וחולמים,  ושכוי סגור־עין למחצה ומורד־כרבלת נהלאה  אז ישהה על רגלו האחת – ולבבו לא יהגה מאומה.  גם “ברד”, הכלב המפרסם, מחתת כל רוכל בכפרי,  האורב כל ימיו על פשפש בחשיפת שנים ורתיחה –  אף הוא כמו צדתהו העצלה, ונחבא מאחרי גל־עצים  ושרבב כטחול את לשונו ולטשה מאפס כל ענין…  וקופא המישור הנרחב שטוף זהר קודח וכבד  וכחומה עמומה מתעבה מרחוק האיתן היער,  משפרר על עצמו משרב וחובק את צללי צהריו  וטמיר ונעלם בתוכו הגיג כל אפרוח ורחש.  ודומה אז כפרי המצנע לנפת ישימה גלמודה  שהשה אלה מועדים ואנוש לא הציג כף־רגלו…   כב   באחד, באחד בשבת, היא שבת־הגויים בכפרי,  ונועד אספסוף־פלחים בדרך לפני מרזחנו,  בסנדלי הקלפה השרוגים, תפארת כל גויי פולסיה,  ובמכברי הלבד הקצרים וכמתות רבועות לראשם.  אך יש זעיר־שם גם מתיפה – והביא את רגלו במגף,  ופי כתנת־פשתיו ולבבה רקומים בחוטי השני.  ורבצו בחורים על גחונות מעבר לחלון על דשא –  ועסקו בנבול־פה תפל וירוק לדשא לפניהם;  והתעוררו לפרקים בלצון בעבר על־פניהם יהודי,  או חיקה אחותי כי תצא לרגל מלאכתה החוצה,  או רבי כי ידחק באצבע את אחד ה“כלומר”ים של רש""י…  ו“שקצה” כי תעבר עדויה שהרונים וחרוזי אלמגים –  וזנק האחד לקראתה וחסם הדרך בעדה  ומשכה לתרועת הקהל אל בין הבחורים ההוללים;  והיתה לכדור ביניהם והוטלה על שמאל ועל ימין  עד תשכיל השמט מידם בחוכא וב“אשרי יולדתם”…  וזקני העדה אז ישבו על כרכב ביתנו ועל גדר;  יקטרו בישוב־הדעת וימללו על עסקי בית־כנסתם:  על חודקה שעלה לגדלה ונעשה למזמר על־דוכן,  על דבר הגלחית הבריאה המשקרה עינים ל“דיקון”  ובעלה הגלח שהזהיר האידנא על חטאת־השתיה  והוא אז הן סבוא כ“סוטה” ומסכסך לשונו, לסטרא!…  ועברו לתנובת השדה וזמרת העשב השתא;  ונזכר האחד לפתע ביריד הממשמש כבר לבוא,  וקפץ השני ונשבע: “בחיי, כי אמכר חזירי!”  והזדרז השלישי אז לשום את שויו ולעמד על אפיו,  והתערבו הקשישים בסברות והוכיחו טעותו על פניו,  עד נגמר הענין בחליפי סוס־דמיטרי בסוסת־וסילי…  וזאת בפלחים לפנים לקים כל קנין וקנין –  וספקו איש אחיו על כפו פעמים או שלש בסרוגין  ובאו אל מרזח היהודי ופתחו בשתיה לברכה  ו“משורה” רודפת “משורה” ופנים ולבבות יתלהבו  ואפפו איש אחיו ונשקו והתמוגגו באחוה ורעות;  זעיר שם – ונפלה גם תגרה בין שנים ידידים נלהבים,  אך מהר ועברה ובטלה בעשן ובמלל־הברכות.  ומשורה עוד אחת – לחיים וקטרת עוד פעם – לשלום  והנה כבר יושבים ה“נעימים” יגעים ושחוחים ולעים  וסוסים וחזירים יתבוללו בעולם של קסמים עכורים…   כג   חביבה השתיה־בצבור על פלח פולסיה מעולם.  היא ראשית כל חכמת בחוריו ומעוז לקשישיו הדלוחים;  בה יהגה כל ימיו על רבצו ובשרכו בדרך עם שוריו  מדממה זעופה תדובבו ובחליו היא רפאות לשרו.  כי תהיה לו קטטה עם עמית – ובאה השתיה לכריע.  כי תמות פרתו או אשתו – והפקיר את עצמו לשתיה;  כמתתו כי תאבד מראשו בשובו, והוא סבוא, מירידו,  או השכם כי ישכים לארוה ומצא כי נגנבו סוסיו –  והכה את אשתו ונחשל אל מרזח היהודי…  למענו, למענו הכינה היוצר הרחמן ויאמר:  ארכות הן שבתות־הקיץ ולערבי־החרף אין קצה,  ורב השממון, פלחי, בערבות־פולסיה הזעומה!  ראה, זה ה’טפה' יצרתי להיותה למענך נחומים  בשבתך לבדד ביערים על אגמי הבצות האלה.  ויהודי לך אתן לנחלה, ליציר שעשועך הן שמתיו,  בהיות עם לבבך המטמטם להליץ לפעמים משממה…  בו שחק ישחקו שקציך ושסו כלביך העזים,  בעברו ל“סחר” מעמך ביציך, חמאתך ודגנך;  אחריהו יעפרו בעפר וקראו: ‘יהוד־חלה־מאה!’  ואתה מפתח ביתך אז תשאף הנאה בדממה…  הוא יבנה בית־שתיה בכפרך ורתף חביות קודרות,  ומשורות ממשורות על סביבן וצנור לא יחדל משפע;  ובתו הבתולה לך תמזג ושמעה לצונך המפגל  ובחלה ואדמה מבשת וענתה לך אמן על כרחה…  ועתה לך רבץ על אצטבה ושלום לבטנך נצח!…""   כד   והיה אם דללה החבית והבית ימלא ערפל  וצחן מחורקה באושה, המהול בגהוק פי שכור,  יחנק לב אמי החולה והשם פני אבי הדואבים –  והתרונן האחד מיינות ושטופות שתי עיניו אדמימות  וסכסך את רגליו לשבכה ולעו שפתותיו לחיקה:  “משורה עוד אחת – לחיים!” ונשבעה: “אפס, רחימא!”  ונתכה זהמת ה“רציחה” בגידי פרצופו – וכחלו,  והכה באגרף הנקשה על גבי השלחן וזעזעו,  ואחז בערפו של אבי ופרפרו וקולו – קול פרא:  “ורשיון המזיגה כלום יש־לך? ל’אורדניק' כלך אחרי, המצרע!”  וקמה בעתה בבית ותקף השעול את אמי,  ואבן ה“רבי” על עמדו והלבין ושניו תרקדנה…  ויללה חנקה הפעוטה ומשכה ביד הקטנונית  את מכבר השכור וצוחה: “את אבא אל תקח, את אבא!”  וחיקה מתרפסה לפניו ומנשקה יד שרוגה בגידים,  והוא – טרם שקעה עברתו… אז יש והתעבר וסילי  וקנא ליהודיו ה“ישרים” היושבים על אדמת נחלתו,  וחטף הבקבוק הכבד והמם את קדקד המחריד;  וקפץ השלישי להפריד וכרע הכסא בידו;  והנה גם רביעי וחמישי… ונחתו אגרופים כברד,  ונפצו בקבוקים וקדקד ונאחזו אצבעות בפרע,  ונחרו חטמים בחרון וגרונות צרודים ינהקו!  ונסחפו פרצופי־הלהבים ב“מרק” האדם השותת,  ונאבקו וכרעו ונפלו במבוסת נפתולים נואשים…  בינתים נשמט וננוס ונפץ חלונות ירדפנו,  נתחבא בגרן הסמוכה וצפופים וחרדים נדמה…  ולערב, בשך השערורה, ויצא אבינו והציץ  ורמז כי התרה היציאה… וראינו – פני בית מרחוק  כזקן שנקרו את עיניו ולצלם בלהות העמד…  ועיים ועריה בתוכו ומגור מרעיפות פרצותיו  ורוח ערבים מרפרף וצרצר מבכה החרבן…   כה   למחר עם חם צהרים – והרעיש צליל פעמון את כפרי.  ונחפזו פלחים החוצה ונצבו איש איש על־יד שערו  וסוככו ביד על עיניהם ופיהם מתמיהה יפערו  והביטו אל אחרי הרכב המגמא שביל אבק ברעש  ונעלם קל־מהר במרחק באחת החצרות – ונדם.  וידעו, כי בא ה“אורדניק” על עסקי תעלולם של אתמול  וירק כל אחד לעברו וגנח: “ביש־ענין, לסטרא!”  וככה יזעק הקהל בהיות דבר נחוץ מפקיד:  מחצר בית־הפרנס אז יחרד סגן אחד מבהל ודחוף,  פח־כתבתו המחלד על לבו ומטה־הפקדה בידו;  ומסר הסגן את המטה לאהל הראשון בכפרי,  ומסרו המקבל לשכנו, ושכנו – לשכנו עד גמירא;  ו“גוי” כי יבואו המטה וגרד את ערפו: אין־בררה!   כו   באהל הפרנס אור כהה וכפויה כגגית תקרתו,  על כתליו עצבים עמומים וזבובים יגעים על סביבם;  אל שלחן, שהעתק לתוך ונירות נירות על־גבו,  מזיעה פדחת השוטר וידו על ניר מתנהלת;  לחייו נפוחות ונוצצות וכאלו הוא משיב את חמו.  לפניו בעמידת־הכנעה יערך הפרנס ה“ענין”  והוא לא ישגיח בדובר ויעבת גבותיו ויכתב.  לפעמים יטיח שאלה ועיניו לא יעקר מנירו.  בינתים יכנסו פלחים, כל אחד כמתתו בכפו,  יחילו עד בוש שם בפתח ויחשו בדחילו ורחימו  ונראה, כי בדעתם לספר המעשה שהיה לאמתו…  אך הנה כבר גמר השוטר פתשגנו ויקם מכסאו  ויבלט את לבו ויעבה את קולו ויקרא מנירו:  “וסילי בן חודר – הישנו?” ואץ אחד לענות: פה ישנו.  “ופסע נא, בדל־אזן, הלום!” יפקד השוטר הנמרץ,  ואך יחל פצות פיהו וסילי למצות דבר אמת וצדק  וחלף ברק־טפיחה את לחיו ונהמת־גערה: “להחשות!”  וסר הממרט הצדה ולבו מהסס ותוהה.  ויסף השוטר עוד לקרא – ונגש סטפן בן גברילא.  “ואתה, אבי־אבות־כלבה?” רתת יחקרנו השוטר  ותוך כדי חקר יהמו במנת־יד חזקה על פניו  וככה עם שלישי ורביעי… עד תם כל ה“חקירה־ודרישה”.  אז יאסף השוטר נירותיו ויצא בהתראת האצבע  וחשיבות נמרצה על פניו, כי מלא חובתו באמונה  וחרד הפרנס אחריהו לסיעו עלות למרכבה  ולקבל גם הוא התראתו על תקון הדרך בתחומו  וחפר תעלות מצדדיו וסתם המהמורה בקוצים…  ועמדו ממרטי־הלחי חפויים ונזופים ותהו  עד המוג ימוגו הצלילים ונבחת הכלבים תשתתק  וידעו כי היתה הרוחה ושרכו איש איש למנוחתו  וגרדו בלכתם את ערפם כמצדיקים עליהם דין שוטר…   ורשה, תרע""ג       "
3154,שלמה אבן גבירול,40,1,1,1,1,0,0,שלמה אבן גבירול,"   	 	 	         ידידי, נהלני על גפנים / והשקני ואמלא ששונים  וכוסות אהבתך ידבקו בי / ואולי הם יניסון היגונים.  ואם תשתה באהבתי שמונה / אני אשתה באהבתך שמונים.  ואם אמות לפניך, ידידי, / חצב קברי בשרשי הגפנים  ושים רחצי במימי הענבים / וחנטני בחרצנים וזנים  ואל תבכה ואל תנוד למותי / עשה כנור ועוגבים ומנים  ואל תשים עלי קברי עפרים / אבל כדים חדשים עם ישנים.          "
6772,חיים דוד נוסבוים,402,1,3,4,1,0,0,חיים דוד נוסבוים,"   	 	 	     ישנה הארץ שנת-חרף ארוך    ותחלום חלום צללי אמש;    ויעוררה משנתה קו-אור ברוך,    הקיצה בנשיקותיו השמש!    ותחדש האדמה פניה ותנער    מעל שכמה את רגבי הקרח;    אף חלצה את נעלי השלג ותמהר    ללבוש מחלצות, לענוד זר פרח!    ותקרא לחיה, לבהמה, לכנף,    לאדם, לתולע, לרמש;    לנחל, לברכה, לעץ ולענף,    כי תצאינה לראות בהדרו השמש!    וינשב בחלילו על עצי היער,    רוח צח, רוח מחיה נשמה;    ויצאו במחול נערה ונער,    ששה התאוששה האדמה!    כי שפכה כל הודה וחנה החמה    על חמדת הטבע מסביב;    נסה הקרירה, נמסה, תמה,    ברח החרף מפני האביב!        "
587,חיים נחמן ביאליק,6,1,3,4,1,0,0,חיים נחמן ביאליק,"   	 	 	     קל כנשר סוס ברזלי,  סוס רכובי, שמחת גילי!        גידיו ברזל, בשרו נחוש,  קר לא ידע, חם לא יחוש.        אל לסוסי הכין צידה –  רעב, צמא – הוא לא ידע.        יקחני, ישאני,  עד קצה ארץ יעבירני.        טס כשד, בכל-השבילים,  יגמא ארץ, ישתה מילים.        אכן מה-נפלאת, כרובי,  סוס רכובי ואהובי!        "
4460,שלום שבזי,54,1,2,2,1,0,0,שלום שבזי,   	 	 	    חתימה: שלם ש״צ [שבזי]     חדל דל מעשות כרם ומגדל / ואל תשתה לרב יין ותשכר    שאל אל בעלי חכמה והואל / ליוצרך שהוא זולל ונעכר    לאט הט אזנך ותמלט / והתכון כמוסיף וכפר    משלשל נעלך החזק באשל / במעשיך תהא גלוי ונכר    שקוד קד היכלי למוד ותפקד / לנוך ירא הורך ותזכר    צעיר יעיר לבבך וינעיר / וזה שירי לך מנחה ואשכר    שלומך כשמש אל מקומך / רדוף אמנה במקחך וממכר.        
6125,יהודה קרני,332,1,3,4,1,0,1,יהודה קרני,"   	 	 	     ספל, לא ספל —  ספלים, אגנות.  כל הר וכל שפל —  ברוץ עינות.  כל קמט וקפל —  שפתי רננות.  הכו נא בנבל,  בנים ובנות,  בטרם רד אבל  עלי הגנות.  גליל לנו חבל —  ואין לשנות.        "
3747,אברהם אבן עזרא,46,1,1,1,1,0,0,אברהם אבן עזרא,"   	 	אדיר הנאדר ברומו (מוסתג׳אב) 	     אדיר הנאדר ברומו,    תולה כאשכול עולמו,    המשל ופחד עמו    עשה שלום.    נבצר בשפריר אפדני מעוני,    נמצא ונרצה בקהל אמוני,    שומע ויקשב שועת המוני,    אשמעה מה ידבר יי    כי ידבר שלום.    יוצר רום ותחתיה,    גדל העצה ורב העליליה,    ברא יסוד חכמה ותושיה    והתקין ארבע שרשים לשלום בגויה,    ויקרא לו יי שלום.    אדון נעלה בכסא גבולו,    יזכר צדקתו לנחלתו וחבלו    וכסא כבוד מרום ינחילו    יענהו משמי קדשו: הנני נתן לו    את בריתי שלום.    בא מתעטף נגד פני עילום    לשפך שיחו הולך והלם    וגאות יצרו שבר ונגש והלם,    ישמיעוהו מעונות: אתה שלום וביתך שלום    וכל אשר לך שלום.    רחום נוצר נפשות בחיריו    ושומר חסד לאוהביו ונוטר לעריו,    ראה כי יצר לב האדם רע מנעוריו,    הוות בקרבו ורעות במגוריו,    יצר סמוך תצר שלום שלום.    מרום, טהרהו מחטאתו ומי סליחה הזה    ולב נשבר ונדכה אלהים לא תבזה,    ובשוב יי ציון עין בעין נחזה,    וגם כל העם הזה    על מקמו יבא בשלום.        "
2407,שמואל הנגיד,32,1,1,1,1,0,0,שמואל הנגיד,   	 	 	     חתר לשיב משנאך אל-נכונה  בחכמת לב נכונה או בסבה  ואם תלאה ולא תוכל השיבו  ב1  בזאת או זאת עשה עמו בעקבה.         האות ב מתוך אותיות “מבן”.  ↩           
4968,אורי ניסן גנסין,102,1,3,4,1,0,0,אורי ניסן גנסין,"   	 	 	    1   שוא, מבשר דרור ומשורר,    תפושי פז משנת תעורר,    האראלים בשמים    אולי יטו-לך אזנים;    אך בארץ האנשים    לא יאזינו, לא יאמינו,    אף ילעגו – איך יבינו    אלה לב ורגשים?        לא מנגינה אבן תמיש,    לא תאניה – החלמיש:    בעקרבים תן השירה,    אנחות-שוא בשוט המירה;    או-אז רד למקום-ינומו,    או-אז דש בסערת חמה    בשר המכים בתרדמה –    אולי אז יקומו.            “הדור” שנה א‘ גל’ 7, קרקוב, י“ח שבט תרס”א  ↩           "
1105,שאול טשרניחובסקי,16,1,3,4,1,0,1,שאול טשרניחובסקי,"   	 	 	     לי ספר המעין ויספר הגל…  ואת אשר לי ספרו אני לא ידעתי.  אך נפשי הרגישה, אך נפשי הבחינה  ברטט הנגינה  ובזעזועיה,  ומלאה היא אותם.  ונדמו לי אותם  הקולות התובעים  דבר-מה והקובלים,  כשירי ביב הולך הלך וחרב,  כאלו הם נובעים  מנפש לי יקרה, מלב לי מאד קרוב,  כי על-כן יש במו ניחוחות, שהמה  זכרונות של ילדות על מרחבי שדמה,  עליזים כמי-אביב מגבעות גלשו;  כי על-כן יש במו די און ודי כח  להעיר חזיונות, שכבר-כבר טשטשו,  מי ידע מתי,  ושלא לשכח…  *  והיער שח, והיער שח…  עודנו רטב וכמו ער  אל בוא חלום-אור ומלא פאר,  בעוד חציו שקוף וחציו מלבלב;  ושמש-ים מהבהב  ויורה בו רסיסים של אורות נחפזים.  ומלא הוא רזים;  ושח הוא, ושח הוא… בכל אלפי גזעיו,  בענפיו, ביונקותיו וצאצאיו  ובעלי-תפארתו.  וגלי המיתו הטמירה והנאוה  משתפכים בגאון, משתפכים ברחבה  מלא רחב צמרתו.  ועדינה שירתו ללא-סוף, ללא פתרונים  מרפרפת ונתלה בראשי אלונים  חסונים וזקופים.  *  וברטט החיים המפכים על סביבי  הרגשתי ואבין נאומם,  ובספרם לתמם,  כפטפוט תינוקות,  הכרתי בשיחות, שבענוה הן בוקעות  ועולות,  הכרתי קול אחי, אחי הקטנים,  שאותם עזבתי זה רבות בשנים,  בהפריד אלהים בארץ איתנים,  ונשארו דווים ונענים  עד בלי-להכיר אח את אח…  והיער שח, והיער שח – – –       Klingenteich       "
1152,שאול טשרניחובסקי,16,1,3,4,1,0,1,שאול טשרניחובסקי,"   	 	 	     ישישו שמי תכלת, ותפרח הגנה,    בירקרק יאדימו דבדבנים…    מה-לך המשורר, ולנפשך עדינה,    הקסם לך קסמו הרננים?        עינים-שמים רכות תופענה,    תבערנה שפתים-דבדבנים,    צורבות נשיקות רב-אשר תבענה…    הקסם לך קסמו הרננים?          "
6266,יהודה קרני,332,1,3,4,1,0,1,יהודה קרני,"   	 	 	     אך יש לילי אורות שקופים,  מישרים קמטים על פני הרים סגופים.    בהתלבש גושי חומה משתחמים  חורון הרחמים,    בעלות ממסתרים סמלים, שברי גופים  ובהתלחש עם שיש שפתי הגלופים,    לילות מחיים אלים שבורים,  מוחים אבק צורב מעל היסורים,    אורות־עלוף, המשתיקים תנים בוכים  ומקפיאים עקרב בין נדבכים,    ודין אחד נמתח מלב ללב  וכלל אחד מן המצלב אל המצלב,    לילי קדשה  מכוס ירושלים הגדושה.    עיר אלהים, עיר אלילים  המקשרת כל שבילים    באם דרכים, וכל הקבובים מתרוממים  למרום קמרון אחד, כונף גורל עמים.        "
117,יהודה ליב גורדון,2,1,3,3,1,0,0,יהודה ליב גורדון,"   	 	 	    גם זו לטובה /        הרופא המנתח    על גב המזבח    כשה לעלה עקדני;    יין תרעלה השקני    (קבעת כוס החמה)    ויפל עלי תרדמה;    אז מבשרי נתח נתח    ולמעי עשה פתח    ויקח אחד מהמה.    הקיצותי בקול מר צורח:    “אויה לי כי נדמיתי!”    – ""הס, אל מה תאנח?    – הרגעני המנתח –    אמנם מעיך פתחתי,    הבשר החי הוצאתי,    ומצלעותיך אחת לקחתי –    אולם לאשה לא בניתיה    ולך לא הבאתיה –    ומה-לך כי נזעקת?""    לדבריו אלה רוחי שקטה –    ובלבי אחשבה:    גם זו לטובה!      ברלין, אלול תרנ""א       "
2250,שמואל הנגיד,32,1,1,1,1,0,0,שמואל הנגיד,   	 	 	    ואומר ומה לך קל / ר'        ואומר ומה-לך קל בעת המצאו    ויקיר בהאפסו ענהו מים    ומי נעשק את-מאכלו אחר    אשר בא אלי-בטנו ענה רחים    ומי על לשון ברזל ידבר צדק    ומפעמי חוטים ענה מאזנים    ומה-נושאים אדם והם נשאים    ורוכבים ונרכבים ענה נעלים.        
2192,שמואל הנגיד,32,1,1,1,1,0,0,שמואל הנגיד,   	 	 	     חכם אשר יוביש בגאות פתיים  שגה למען אין בגאות נכונה  עליו להשכילם ולתת בפיהם  מצוה ועמם לעשות באמונה.          
1343,דוד פרישמן,22,1,3,4,1,0,0,דוד פרישמן,"   	 	 	    שבעי שבעות   גרנדה נלכדה. – קול צלצלים ונבל    מהיכל אלהמברה בלילה רעשו;    בלילה ההוא ופרננד ואיזבל    כתבו על היהודים: “מן-גו יגרשו”.      ירחים יחלפו וירחים יגיעו.    ממרום המגדלות קולות נשמעו;    אלפי פעמונים נפלאות הריעו    ממרום המגדלות. – היהודים נסעו.     ***     בטנים ושקדים וזהב התפוח,    ערמון ותאנה עם-גפן אדרת,    שפעת אור-שמש ונעימות הרוח –    מי לא יכירך, את ארץ תפארת?      ושקדים לבנים שם תמיד יפרחו,    ומגדים מזהבים נותני כל-ריח;    אף תמרים נשאים פארותם ישלחו    ועומדים כחולמים אל-אור הזורח.      וערמונים אדמים פרשים כנפים    אך שקט הרוח, אין כנף נודדת,    ועמדו כחולמים בשנת הצהרים –    מי לא יכירך, את ספרד נחמדת?      אף צאלים נטיו מענפי הרתם    ואלפי קפריסים לעובר יקראו;    עליהם שמים ארגמן וכתם,    ואלפי צפרים על הרים יצבאו.      על-הרי נודה יתעלם1 השלג    ועטו על-שפם את-בגדי הקרח,    ונבט לארץ, שם יזל הפלג,    שם ציצים יציצו ופרח הפרח.      על סירא-נודה פרוש השלג;    אך אדמת הבקעה כלה פורחת    מול מימי הדארו בתעלת הפלג –    החרף ממעל וקיץ מתחת.      ומי לא יאהבך, את ארץ נחמדה?    מי זכרך עוד יסיר מלבו בקרב,    אם רגלו בקרבך יום אחד עמדה,    וירא בך מוצאי בקר וערב?      השמש יורדת. מעבר לשער    ממרום המגדלות עוד קולות נשמעו;    ואנשים לאלפים בין סבכי היער    על שדמות גרנדה יתעו, יסעו.      ומי זה העוזבך, את ארץ נחמדה?    מי זכרך עוד יסיר מלבו בקרב,    אם רגלו יום אחד בקרבך עמדה –    ועל-פניו לא עופפו להט החרב?      העם כלו בוכים – בם זקן ונער,    בם חולה וכושל, בם הרה, יולדת,    אך עלים הם נשלו ופורחים בסער,    גוזלים על-כנפי צפור נודדת.      ונטושים על-פני השדה כלהם,    ונבוכים ביער – על-חיק מינקתהו    יתרפק הילד, ירים כף פעם,    אף יביט תוך-עינה לשאל איהו –      ובוכים עוד המה. על-שכמם יסיעו    צרורים בשמלות תורה וספר;    וחצץ ממצבות האבן הקציעו,    ועפר מקברות מתיהם ואפר;      אפר עצמות על-מוקד העלו. –    ועל-דרכים יעמדו, יחזיקו בפלך,    יביטו ונתיבות עולם ישאלו –    הנתיבות נאלמות, גוי אמלל וחלך!      אור שמש ערבים, אור מתוק זרוע    על-פני כל-הככר; הזבובים שקקו.    על-בדו הפרח לאטו ינוע,    עד ירדו הדבורים, אף מצו, ינקו.      ולמעלה העורב לרגעים צורח –    ואחריו דומיה מסביב מושלת;    אז תשמע האזן קול מר יתיפח,    קול עדה בשדה – והיא מתפללת.      הרנה כלתה. לא עוד יורידו    לארץ ראשיהם, לא יתפלשו;    לא עוד יהימו ובשיחם ירידו –    כל-בדי עור בשרם גאות לבשו.      אז עמדו הדונים ויתיצבו –    שלום לך, ספרד, את ארץ מולדת!    עוד רגע הביטו אל-מקום עזבו –    היי שלום, ספרד, את ארץ בוגדת!      “היי שלום!” דבר דון יוסף בן-אדר,    ועל-כתפו הטלית, על-מצחו טטפת;    על-מצחו הוד מורא, הוד קדש והדר,    ובקרבו חכמתו מעינו נשקפת.      וידו זה ספר התורה חובקת    וישקנה. – אז דמעה חרגה    ממסגרות עינו, אף ירדה, נפלה –    לדמעה הזאת מה-נפשו ערגה!      ודממה מסביב עתה שלטת.    ""היו שלום, אחי, אל-נא תיראו!    ויהי לבכם סמוך ורוחכם שוקטת;    כל-רעות שהיו כתמן כבר באו –      וזכרון כל-נעשה מלבכם השמידו,    אף נסיר מלב את-ארץ עזבנו;    אך דמו ואל-נא בגוים תגידו,    כי זו ארץ דמים אהבנו, אהבנו.      מה-לכם תבכו?"" דון יוסף עוד טרם    אמרתו בצע ודמעה חרגה    ממסגרות עינו ואחריה זרם –    הזקן בכה, כי רוחו בו פגה.      ""אל תבכו – הוסיף – הארץ חנפה    תחת יושביה עד גם הוקאו;    ותחרף אל עושה, לא אתכם חרפה –    ספרו כי ארץ זו תשנאו, תשנאו.      ספרו, כי אחים אחיהם עקבו –    אחיכם אחיכם עליכם הזידו,    עד קאה הארץ בנים נאהבו,    עד אתכם שמים מתחתם השמידו.      ספרו, כי ארץ זו נטמאה, נטמאה    ברב גלוליה וכרב לכשפיה;    ספרו, מה עשתה ושאול מה חטאה:    להורג הוציאה אם את-בניה.      ספרו, כי נפצה אם אל-הסלע    את-יונקי שדיה ונפשה צוהלת;    ופרננד כי תזכרו ובשם איזבלע –    ורגזה הארץ ותהי למפלת.      מקברות אבותיו, מעפרות פרוים,    שדד הזקן; מערשו הילד –    ואנחנו נמלטנו בעור השנים;    ביד רק הפלך ושק עלי-גלד.      ספרו, כי שנאת עולמים תשנאו,    כי תעב תתעבו הארץ – אמרו;    כי חרפת אמכם לא תוכלו תשאו –    הקבצו, שאו ידכם קדש – וארו!""      נדמה דון יוסף. על-רמת הגבע    קוממיות עוד יעמוד ופניו מה אורו,    ואחריו הד-הרים יענה עוד שבע:    “הקבצו, שאו ידכם קדש – וארו!”      ויתקבץ העם. – “גשו השבעו!”    “נשבענו!” קראו וישאו כפים –    רק הרים מסביב שמעו, שמעו,    ולמעלה האזינו יריעות שמים.      ""אחי, השבעו, כי שוב לא תוסיפו    עד-עולמי עולמים אל-ארץ הרצח;    אחי, השבעו, כי הטף תטיפו    לבניכם אחריכם, וחדלו לנצח, –      וחדלו לנצח מבוא אלי-ארץ    אוכלת-יושביה זאת ומשכלת;    ונפשם עד-עולם זו ארץ לא תרץ,    ארץ צפתכם ובדמכם טובלת.      אחי, השבעו, כי השבע תשביעו    בניכם אחריכם משוב עוד אליה;    השבעו, כי זכרה מלבכם תסיעו;    השבעו אף ארו ארור יושביה!      ארורה הארץ, ארורה אף תהי    כל-נפש, כי תחל מכם דבריה;    ורבצה בה אלה ובא לה רק נהי    ונכרתה הנפש ההוא2 מעמיה!      אחי השבעו!"" – אז קמו נשבעו    וירעמו “אמן” בקול וידמו;    ותשמע הארץ, שמים שמעו –    וכרובים אז שמעו הברית וירמו.     ***     עוד שמש ערבים זיק אורות שולחת    על-ארץ הככר; עוד זבובים שקקו.    ובשובה ינוע הפרח ובנחת;    עוד ירדו הדבורים אף מצו, ינקו.      ופאת השמים במערב אדמה,    ותלבש ארגמן ותהי אש אוכלת;    ובקרבה זה קערת הזהב רקמה,    יורדת לאטה, נופלת, צוללת.      אין קול ואין קשב. – בין סבכי היער    ממרום המגדלות עוד קולות נשמעו;    עוד אלפי פעמונים מעבר לשער    הרעימו נפלאות. – היהודים יסעו…        “יתעלם” מופיע במקור המודפס, אבל על–פי תחילת הבית הבא צפוי שיהיה ‘יתערם’; יתכן שנפלה טעות בהדפסה המקורית – הערת פב""י  ↩    “ההוא” במקור המודפס, כך בכתובים (בראשית י“ז י”ד ובמקומות אחרים במקרא) – הערת פב""י  ↩           "
6974,אברהם בן־יצחק,435,1,3,4,1,0,1,אברהם בן־יצחק,   	 	 	     לזכר עולם ינון שם הרצל  שגבוהו בנטיעות  יחיו שבי־גולה בצלו  תפרה ארץ־ישראל  החיוה וחיו.        
4082,וידל בנבנשתי,47,1,1,2,1,0,0,וידל בנבנשתי,   	 	 	     רקת יפת תאר כעין ברקת / ובנאמה לב חושקים עושקת  ושתי שפתיה אדמים מדמי / לבות בחצי אהבה חולקת  תמשך בפה חלק דמיהם ועלי / לחיה תריקמו והיא מוצקת          
4367,נחום סוקולוב,53,1,3,4,1,0,0,נחום סוקולוב,"   	 	 	     החרישו חכמי-ארץ שתומי עינים.    אנא! אמת קדושה בת השמים,    אמרי: האחיה לנצח?    או יכרית נפש מות או רצח.    האח! שמעתי דברה ולי ינוח    חי ה' – וחי גם הרוח.  חי הרוח! ובאין מצרים    יחיה לעד ולנצח נצחים,    נרו לא יכבה בהמיר ארץ ובמט הרים,    ושמים כמים אם נתכים    יונקתו לא תחדל, לא תחשך יפעתו    ועדי-עד בחיים חיתו.  רוח דק, חי אמיץ ומרגש כאין    שם ופה – בתעופת-עין    נמהר מברק מחזיז ורעם    ידו בכל, בכל מקום ובכל פעם,    לא עפר לא רוח, אף לא אש להבה,    בתקוה בדמיון ובכל מחשבה,    באופניהם רק בינתו סבה.  יחיה בקרב ולב    וגם בחוץ מגו    רוח בו חושי, רגש ובינה    לשפט על כל בריאה, ערכה וחנה;    וכגרגיר חול לו תבל ומלואה,    סופר מונה מודד ושוקל ברגע;    לא יירא צרה, ישחק לשואה,    יעבר ים זועף, שם נכון פגע.  מעופף בגבהי מרומים, לא ירגיזהו פחד אסון,    רוח זה ימות? היהיה לנערת חסון?    כמו חשך – אי-אור    כן מות – אי-חיים;    יאבל ישור שחקים, אור שבעתים,    לא אור ליל לשוכני תבל-בור;    והנפש גם בצאתה מן הגויה    כאור-לילה במרום, לא חדלה מנה תחיה    שם ממעל לכוכבים,    שוכני מרום רצים ושבים.  פה אחיה, ובכל מקום תחת שמש    רוחי בעל כנפים יעוף, לא יאבה שבת.    פה אמותה – ובמרום, רוח לא ימש    ירקיע ויחיה גם אחרי מות.         "
4980,אורי ניסן גנסין,102,1,3,4,1,0,0,אורי ניסן גנסין,"   	 	 	    [מלא תעצמות האהבה] / א""נ גנסין       מלא תעצמות האהבה,    בודד אני – כאדוני…    חושי, שלמה תתבוששי,    ילדה, הוי חושי אלי!        לא עוד יקומו, אם גזו כבר,    לחיות חלומות הפז:    שוא לאלילים לא אמון בם    לענות אל חשקי העז.        אל אפוא, ילדה, תתבוששי –    חושי ובואי אלי;    יחדו על במות שנחרבו    נקים-נא היכל אל חי!        "
1583,יהודה הלוי,26,1,1,1,1,0,1,יהודה הלוי,   	 	 	     סקל בלבך נתיב דעת וגם    שים לבך לזאת והבין מוסר    אתות שמו שלש ותוכו נחשב    שלש הכי סביב שמנה עשר.  חגי        
4513,שלום שבזי,54,1,2,2,1,0,0,שלום שבזי,   	 	 	    חתימה: אלשבזי     אהה על רב נפטר זריז בהגיון    וגם שנה הלכות צח שכל ורעיון    יזכה תחיה לחזות גי חזיון    ונשמע קול בשורה: ‘כי נחם ייי ציון’:    ליני עד הבקר נפש צדיק    ותזכי יום תחיה ולך צורך יעתיק    בגוף זך תעמדי בלי מות מפסיק    ובאו ורננו במרום ציון:    שמועה שמענו כי קרובה ישועה    ואז נשמע מבשר וקול שופר תרועה    ומשה וסיעתו יעלו בתשועה    תגלנה בנות יהודה ישמח הר ציון:    בטחו צדיקים בייי ועלצו    כי בעת הגאלה יחד תקבצו    מטטרון יעוררכם ויאמר החלצו    בשוב ייי את שיבת ציון:    זכרון הצדיק בצור קונו אמיץ    יחיה את נפשו ועצמותיו יחליץ    ורבים מישני עפר יקיץ    ועלו מושיעים בהר ציון:    יבוא גוי צדיק השומר אמונים    והיו כגן רוה בשמחה ורננים    ונפשותם תגיל בסוד מעין גנים    כטל חרמון שיורד על הררי ציון:        
5700,יעקב שטיינברג,261,1,3,4,1,0,1,יעקב שטיינברג,"   	 	 	     הילבשו שונאינו בשת? כן.    אך שלם לא ישלמו תחת שן,    לזאת יצפה חנם גם הבן.    ובן-בננו הוא ירגיע? לא.    גם הוא כמונו ירים קול במבוא    כל דור – עד יחר גרונו שם מקרא.    אך שא רעיונך הלאה עוד וחשב:    בהמיר אדם יצרי ריק לרב –    מה חלק לנינינו אז בטוב?    הה, כן: זה משתה עמים בשר כבר,    וזה המבשר לנו הוא, לא זר –    ובבוא המשתה נשת גביע מר.        "
4705,מאיר הלוי לטריס,70,1,2,3,1,0,0,מאיר הלוי לטריס,"   	 	 	    משאת נפשי  צמאה לך נפשי  כמה לך בשרי  בארץ ציה ועיף בלי מים  (תהלים ס""ג ב')     שלח אורך אלי! חשכי הגיה  כנף-שחר תן לי אז עוף אגביה  עד ביתך אדדה מעון קדשך  שם רוחי תהלך למאור פניך.  שם תשב אמת שם אור החיים  פה חשך יחשיך גם גלוי עינים –  אך שלמת אורך פה עיני תראינה;  שם מלך ביפיו עיני תחזינה.  פה עמל אנוש יכהו שאיה  ארחות חייו יורדות שאול התחתיה  פגע קטן יקרהו ודרכו נסתרה  טח עין בשרו וילך בקרב צרה.  שם לאור באור אל רוחו ישאהו  אל-היכל קדשו על מות ינהגהו  בנתיבת אל-מות דרך החיים  ילך כל נכחו כי אורו עינים.     שלח אורך אלי! חשכי הגיה  כנף-שחר תן לי אז עוף אגביה  עד ביתך אדדה מעון קדשך  שם רוחי תהלך למאור פניך.  פה בתבל בבור שאון אנוש ישח  אסור בחבלי-עוני שדוד ואין כח  חדשים לבקרים תשיגהו אנחה –;  שם בנאות שלום יצא לרוחה.  פה על מות יחיד תדאב אם קודרת  כי הלך נדוד אל ארץ אחרת;  שם בסוד קדושים תגבה לשבת  תמצא מחמד בטנה ותנוס עצבת.  פה דכא יבך בכי תמרורים  כי שך אלהים דרכו בסירים  שם עת נעימות יה ישקול במאזנים  מהבל אז יעלה חלקו בחיים.  פה נאנח גבר תם מיטיב לכת  כי יעז מעול ודרכו מברכת  עוד תבין לאחרית רעי כפים  שם בסתר עליון בנאות שמים!  פה תועה בשפק לבו לא ינוח  ועליו ביום צרה נפשו תשוח –;  שם ביה ישעשע יפקח עינים  ירא צדק נשקף משמים.  לכן יאמץ לבכם שותי חמת שדי!  לפעלתכם אם טובה יש שכר למדי  תבל היא לצדיק כמלון אורח  אך במרומי עד אהל ישרים פורח!         "
4334,אלתר לוין,50,1,3,4,1,0,1,אלתר לוין,"   	 	 	     והטבע לך יכרע וישתחוה היקום  ויעריץ אותכה בן חיים, היצור;  והיו בני אדם לך לעבדי עולמים  ויקלעו לך כלם זר אהבה ויפי!  וכבת אל, כמלכה, לך כבוד יתנו  ואצלו לך מקום כראשון בחי:  כי בשמן לבתם עליהם נמשחת  ועל ראשך ברעדה ישימו הכתר!          "
546,חיים נחמן ביאליק,6,1,3,4,1,0,0,חיים נחמן ביאליק,"   	 	 	         יהי חלקי עמכם, ענוי עולם, אלמי נפש,    רקמי חייהם בסתר, צנועי הגות ועלילה,    חלמים נעלמים, ממעטי דברים ומרבי תפארת;    גנוזה חמדת רוחכם בתוככם כפנינה בקרקע ימים,    וסגלותיכם, כגרגרי יער, בחביון צללים תפרינה.    לבבכם – היכל הקדש, ושפתיכם – שעריו הסגורים,    שועים – ולא הגד לכם, נגידי רוח – ובל-ידעתם,    אמני השתיקה היפה וכהני דממת אלהים,    לא-תשלט עין זר לעולם בחג נפשכם ובאבלה;    אור אחד לעינכם תמיד, אור שקט ונוגה,    ובת-שחוק אחת, רבת בינה וסליחה, לשפתיכם,    לפקד בה, בלי הכרע כף, את-כל-הבא לקראתכם:    הגדולות עם-הנקלות, כצדקות כחטאים גם-יחד;    אט אט, כמו על ראשי אצבעות, תעברו בנתיבות חיים,    ולבכם ער, ואזנכם קשובה, ועינכם משוטטת תמיד,    ונפשכם חרדה לקראת כל-רחש יפי ונדנוד תפארת,    עבר וזרע סביבכם באפס יד ובלי-כונה    את-האמונה ואת-הטהר, הרעפים מכל-ישותכם    כערף משמים תכלת וצללים מיער רענן.        אכן למודי החרש אתם וחדלי קול ודברים,    פיכם לא-יביע גדלות וכפכם לא-תיצר רמות,    יגועו מאוייכם בלבכם וגעגועיכם בחיקכם יכלו,    לא-יד לכם במערכות חוזים ולא-נחלה בבתי משכית,    ערירי ימות תחתיו צעדכם ללא הד ורשם,    ואולם חייכם – מיטב חזיונכם, ותפארתכם – עצם היותכם;    אתם השומרים הנאמנים לצלם אלהים בעולם!    יום יום, ורסיסים רסיסים, באור עינכם ובשרטוטי פניכם,    יגר יפי חייכם אל חלל העולם, כהנגר מעין חתום    אל לב נהר להחיותו – והוא לא ידע.    וחי אלהים, אם-יאבד ניד אחד מעפעפיכם    ואם-יפל ארצה הקטן בזעזועי נשמתכם!    כשירת הכוכבים כן יעמדו ירעדו לנצח בחלל העולם,    ובדור אחרון, גם באבד שריד לשירי הימן וידותון,    וזכר לחכמת כלכל ודרדע – הם עוד חיה יחיו,    ונגלו שנית באור עין אחד האדם ובצלם פניו.       תרע""ה, אב, ביער מאלין.       "
2582,שמואל הנגיד,32,1,1,1,1,0,0,שמואל הנגיד,   	 	 	     חדל מאשר גבה בעזות מצחו    וגאה עלי אחים בהכרתו    ומשליך כסות בשת אשר על-פניו    כמשליך כסות מעל בשר ערותו.          
6714,חיים לנסקי,385,1,4,4,1,0,0,חיים לנסקי,"   	 	 	       הירשלי יקיר שלי,    חברי הטוב!    הפללת, הירשלי,    כי לך אכתוב?    על מצחי עוד כתם יוד    וסריטה – סימן.    יד קשה לך מאד –    צפרני שטן.    אך איני ברגז כלל –    ואתה כיצד?    לא כדאי לכעוס בגלל    בול מלכות ספרד.    את הבול אני הנה    שם במעטפה.    תקבלו – מיד ענה.    שוב נשלים, הבה.    כי תשובה, הירשלי,    מן הקיטנה –    לעלית הקיר שלי    תכף סורה־נא.    סורה, סורה, הרשלי!    בואה, אולם דע –    למפרע, הירשלי,    צפרניך גדע!    אק־בולאק        "
3397,מרדכי צבי מאנה,45,1,3,3,1,0,0,מרדכי צבי מאנה,"   	 	 	    (שלישיה)   1.  עבר יום,  שמש דום!  אדם עב,  סהר שב,  חשכת צל  כסתה כל.  2.  רוח צח,  בכנפו יך;  אל כל חי  יוביל שי:  ריח מור,  נעם קר.  3.  יער שם  שנתו נם,  רוח אט  סעיפיו יט,  כל קול נס,  השלך הס!  4.  יישן הר,  ינום כר  נדמה עץ,  נאלם בץ,  ושדות ניר  חדלו שיר.  5.  על קש גל  שוכב דל;  על רך כר  הוזה שר;  נחו חיש  כל בני איש!  6.  לבי אך  יפעם, יך;  סער הו  איום בו!  רוחי חת,  אין לי שנת!       אלול, תר""ם, עיר מולדתי.       "
2144,שמואל הנגיד,32,1,1,1,1,0,0,שמואל הנגיד,"   	 	 	    דבר אשר / ר'        דבר אשר ילאה ולא תו-    כל לעשותו קוץ והנח    אותו, וחפש לעשות את    דבר אשר הוא בעשות נח.        "
4136,וידל בנבנשתי,47,1,1,2,1,0,0,וידל בנבנשתי,   	 	 	    ראו גבר / וידאל בנבנשת  כתובת: איש מתהלל במתת שקר     ראו גבר הולל בשקר יתהלל / ומיד כל שואל דרכיו למנוע    לבבי בן רעיו והבחין מעלליו / והכיר מפעליו ולא נכר שוע        
408,חיים נחמן ביאליק,6,1,3,4,1,0,0,חיים נחמן ביאליק,"   	 	 	     בהבטחות שוא אל-תאמן, אח,  אל-תבטח בכוכבים,  רמאים הם וחנפים הם –  גנבים שבגנבים!  מנעורי נגלה כוכב לי,  מול ביתי עינו קרצה,  וברכות שלח לי מעל  עם פתקי זהב ארצה.  ובעין ערומים רמז לי,  הבטיח ש""י עולמות –  וראה, עד-עתה רש אני  ומסכן על אדמות.  אי, כוכב עליון, עפעף פז!  מדוע רמיתני?  איה הגמול לאמונת לב  ולאמונתי אני?  בהבטחות שוא אל-תאמן, אח,  אל-תבטח בכוכבים,  ערומים הם וחנפים הם –  גנבים שבגנבים!        "
5651,יעקב שטיינברג,261,1,3,4,1,0,1,יעקב שטיינברג,"   	 	 	     באתי אליך בשעת בין השמשות.    רוח הערב בחוץ עדן אותי,    לאט על אזני דמיונות חלומות;    אתי הבאתים, חלומות האשר    יחדו נחלקה.    להט המערב על דרכי, וילך    הלוך והזהר עד היה לו מראה    שושן האביב בבקר רענן.    מנשך אז לבי למערב, לזהר,    קם קול בלבבי ויאמר לי: ""אדם!    יפים החיים לחולם במחבוא,    יפים הם עוד שבעתים ללוחם;    מזהיר השמש במלא כל הארץ,    צפון האשר במרחק לא נודע;    קום והלכת בארץ הגדולה,    בקש שם אשר ופתרון לחלומות"".    ענה לבבי לקול זה הקורא:    ""יש נערה חורה ענים לה שחרות,    תועות ומבקשות הן אשרן בארץ:    תדע הנערה חלומי והלכה    אחרי בארץ"".    באתי אליך בשעת בין השמשות,    אצל החלון ישבנו ונחרש,    רוח רך בא בעד החלון וישב…    הביא לי עצב בכנפיו הרוח,    רוח הערב. –    איה היא ארץ הזהר חלמתי?    הנה השחק כה חור, כה אלם,    נרדמו כנפי חלומי ככנפי    צפור הגן על הענף בערב.    אולם נא שמעי: עוד יש שיר ללבבי,    עצב השיר, אך כה ערב, כה ערב!    שקי לי ואשיר לך חרש השירה    בשעה זו, שעת בין השמשות.   1904       "
4725,מאיר הלוי לטריס,70,1,2,3,1,0,0,מאיר הלוי לטריס,"   	 	 	    1  Ballade.   השחר יפה עינים    נשקף מחרכי שמים    ודוד הלך לשוח    ונפשו עליו תשוח.    שיחו ישפוך בנבל:    ""שוא כל אדם הבל    לעמל יולד ותוגה    כל ימיו מכאובים    ובחדרי לבו אויבים    ימררהו בבלי פוגה.""        השמים כספיר טהרו    רגע – מעבים קדרו    וירעם עליון בשחקים    וחצים רב וברקים    ארזי לבנון נשברו    ומטרות עוז סערו.    והנה אל אלהים    מועף על כנפי רוח    וחשך מנגדו זרוח    נראה ממכון גבוהים.        וישתחו דוד אפים    לאל רוכב שמים    לבבו יהגה פחד    ועצמותיו יחילו יחד.    ואדני יתן אמר:    ""הטה אזן בן-חמר!    לא שלחתי בחירי תבל    ללכת בקרב צרה    צלמות ולא נהרה    ולנשא כעש ואבל"".        ""עת בראתי בני אדם    נתתי טובם בידם    שומר טוב אשריהו    שמחת עולם חלקהו;    אך חוטא נפשו מרה    יפול בשחת כרה.    גם נפשך עתה    לא לשוא תריע    וקול במרום תשמיע    בחטאה שחה מטה"".        ""קול דמי אוריה!    משערי שאול תחתיה    מר אלי יצעקו    הם אחריך ידלקו    יזרו בעצמותיך רצח    וימררו חייך לנצח –    שמע! בחר לך אחת    ותכפר חטאת נפשך    תנתן בידי אויביך    או זרעך ירד שחת"".        רוח המלך חבלה    נפשו עליו אבלה    עינו יורדה מים    נשא לשמי שמים    נפשו בעיניו יקרה    על בניו רוחו נשברה    נדהם כאיש אורח    סביבו צפעוני ציה    ולפניו בור תחתיה    אן מפניהם בורח?        וישוע: אלי! הושיעני    ממצוקות לבי הוציאני –    ארדה לגיא צלמות,    מרוממי משערי מות!    ובעוני אל יגועו בני    בנפשם כל מעיני.    אוי לי רע כפים    אם אני הגבר    ערירי ארד קבר    למה לי עמל חיים?        לדבר כלה המלך    ואלהים סר וילך. –    השמים מעבים קדרו    רגע כספיר טהרו    ובן ישי ידע נאמנה    כי אמרת אל הוכנה.    וילך וירא אילה    עומדת תחת אהלים    שותה מאפיק נחלים    ותראהו ונפשה נבהלה.        ותרץ בחפזה היער    שלוחה כסועה וסער    כמהר זרם המים    כברק ירוצץ שמים.    וממלך נסה אנחה    ורוחו בקרבו נחה    ולהשיגה רדף אחריה    בין בתרי ההרים    בין סבכי היערים    והיא לפתה ארחותיה.        וירדוף אחריה בקשת    עד ארץ פלשת –    את גזר והיכליה,    לעב יעלו מגדליה,    עיניו לא תצפינה    ורגליו עוד תעופנה.    הפלשתים ראו נבהלו    מפני מושל באדם    רבות באף רדם    מקשת נחשתו חלו.        ויריעו ותרגז האדמה    ויאספו אנשי המלחמה    למחוץ ראש אויבם    נותן מורך בלבבם.    וישבי חגו חדשה    חרב גדולה וקשה    כנמר עבר לפניהם    אחריו רכב ופרשים    נגעי ושבט אנשים    פני להבים פניהם.    והמלך רעד יאחזהו    כי אויבו ראו עיניהו    לבו לעג לרבותים    נמס ויהי למים    יד אל כי קשתה    עתה עליו נגלתה!    ויאחזהו יליד הרפה    ויזעק: ""בידי נפלת    כי עקב הגדלת    וחילנו רוחך שאפה.""        ""בחיר עמי מותת    גלית מחיים כרת    עתה אקום שבעתים    בליעל ורע כפים!""    וידום דוד – לא ענה    כי אמרת אל הוכנה.    וישמטהו ישבי לביתו    וישם בסד רגליהו    ואבן מעמסה עליהו    וגדר בעד צאתו.        וישלח אחרי הסרנים    בהמון חוגג ורננים    למען כלם יאתיון    וברעת המלך יחזיון.    ואבישי בן צרויה,    איש זרוע נטויה,    הלך לגנו שמח    וירא על אפיקי מים    יונה יפת עינים    בפרש כנפיה תתיפח:        ""הילל בן-שחר נפלת    כי בעונך כשלת!    באדמת נכר אורח!    מוסריך מי יפתח?    הילל בן-שחר נפלת    כי בעונך כשלת!""    וילבש אבישי חרדה    משכיות לבו עברה:    כי צבי ישראל בצרה    וברשת רגלו נלכדה.        וירץ ההיכל מהרה    אחרי כן השערה    לדעת מלכו איהו?    ויבקש ולא ימצאהו.    הימים ימי מלחמה    ויקרא: הנהו שמה!    עוד מלתו על לשונו    רץ ארץ פלשת    לחזות איפה הרשת    בה נלכד אדונו.        וידרוך סוסו מהרה    ונפשו למות הערה.    לשער העיר הגיע    וישמע קול מריע:    ""יפול שדוד עתה    ותקות ישראל חתה!""    כרעם ירוע אלון    אחזה לבו זלעפה!    וירץ וירא את הרפה2    נשקפה בעד החלון.        כמלך בלהות מראיה    ופלך תמכו כפיה    ותחשב כראותה אבישי:    זה יעזור בנו ישי!    ותשלך אחריו הפלך    ותען: “מות את ומלך!”    ותחטיא הרפה המטרה –    ולא אחר בן צרויה    וירימהו בזרוע נטויה    וחמתו בו בערה        ויקלע הפלך במצחה    ויז לארץ נצחה    וכרגע הרים פעמיהו    להציל נפש מלכהו.    הרחק כמטחוי קשת    ראה גדודי פלשת    כלם נאספו יחד    ודוד אסור בנחשתים    על מטבח רפה ידים    נצב בחיל ופחד;        כי אלהים הדמהו    זרוע מוסרו הראהו!    וישאג אבישי כלביא:    חזק נא, אבי אבי!    וישלוף החרב מתער    ויך כחוטב ביער    ויפלו רבים חללים    הנשארים כשלו נפלו    נמלטו באשר יכלו    ויבואו במחבא מגדלים.        על נפש צדיק יגדו    הם על נפשם יעמודו    ואבישי חש לפתח    מוסרות המשתחח.    וכצור אמיץ בסערה    התחזק ישבי בצרה    ונחת באף הקשת    לדכא מושל תמים    עז מאלף קמים    ולקרוא דרור פלשת.        וימהר בנו צרויה    ויחלצהו מבור תחתיה    סוככהו במגנו רגע    טרם החץ בו פגע    ויקרא לאויב בזעם:    “נלחמה יחד הפעם!”    וילחמו שניהם יחד;    להב חנית וחרב    וחרון כזאבי ערב    זרו סביבותם פחד.        כמעט אבישי ישח    ויחליף בצר לו כח    ויחגור שארית חמה    וימין עזו רוממה    וירעם בקולו: ""אמך    בשערי שאול תקדמך    מיושבי חדל חדלה!""    אז ידי ישבי רפו    וקרביו מחנית נקפו    ויפול שדוד סלה.            )על פי אגדה לחכמינו ז""ל (סנהדרין צ ה)  ↩    לדעת קדמונינו, הרפה שם עצם פרטי והיא אם ישבי  ↩           "
5894,יהודה קרני,332,1,3,4,1,0,1,יהודה קרני,"   	 	 	    ביום השלשים למותו      א. היה והרעמה הזאת   היה והרעמה הזאת  הסתערה, מרדה עזות  כמו אמיר, סעור עלעול.  אזי העביר עליה על  ובמסרקו שדלה והדבירה  כהדבירו כל חמר יצירה;  היו הללו סרבנים,  מקשי הערף, מזעימי פנים  מהכנס לדפוס ודמות,  אך הוא זמנם לקרב חיים ומות  ועת שלרצונו כפם  נער רעמה, היטיב שפם.  כי בשלום ירדה מלהב הכבשן  יצירותיו, שכגבישים גבשן.     ב. היה בו מן הרך ומן המנעמים   היה בו מן הרך ומן המנעמים,  מצער בחיר העלמים,    ועם אשר לבו סער, שגב, רהב –  כעלם בישני אהב.    כעלם הענג ליקר חמדה כמה,  לחסד לטף יד חמה.    ויהי בפרח בציון הכלנית  תנה, כי זו השכחנית    אף לא עלה קטפה לשמו מהר וגיא,  כי אוי, “אוהבת את על תנאי”,    ובארץ אבותיו, עם שמש ושמי תכל –  “אבוי, כי אין לי כל, אין כל”.    אבוי אבוי – ולא הושר אזי כליל  מחזור “שירי אלאיל”.     ג. שאול רדה בכל המתכות   שאול רדה בכל המתכות,  מפרדות ומגבשות,  מבדיל וכסף וזהבים ועד  נחשת וברזל עשות.    והגלמים, רבצו הפקר נגלים  ושחצב ממעי מטמון,  התך, לטש עד הבזיקם גצים –  עדן חדש, חדש קדמון.    ובמחולת שרפי מרוק נגד  המנון ציון על גב הסדן  ומפעלות עזוז בעם מאז  ועד עתה רומם חסדן.    אף כטרסי־אמן גלף, חרט,  שזר עדי הפיליגרן  וגליפותיו ורקמותיו לשתי  וערב רקועיו שגרן.    ובהמריאו לתכלת עם עיטו  ידו לכוכבים הדה,  כי למדע רתם רכבי שירה  ולשירה – רכבי מדע.    וכדוקטור פאוסט בשקידה חקר  לכל תכלית, וכי שבע –  את שם מפיסטו לא בטאו שפתיו –  מעצם אמונה ואהבה.        "
6013,יהודה קרני,332,1,3,4,1,0,1,יהודה קרני,"   	 	 	     קודרה ונוגה שעת בין השמשות,  ולזהר אינני מחכה;  ואיני יודע, על מה העליתי עששית  ועומד לנכח המעקה.    זכורני ערבים, ומורם אז היה הוילון,  וזלפו עציצים את־ריחם;  ועכשו — איהו החלון בהלו?  ונגהות ערבי, איכם?    ועכשו מסוכך הוילון, וכלו בצאלים עטוף,  ורגלי במעקה נכשלת;  ולאור העששית אבקש בכתל הרטב,  את מנעול הדלת…        "
3160,שלמה אבן גבירול,40,1,1,1,1,0,0,שלמה אבן גבירול,"   	 	 	         בטרם יחזק עלי כאבי / לכו, אחי, ומהרו לי לגלעד  והובילו צרי לכאב לבבי / ואולי בו יהי מרפא ומסעד  כליל יפי יבוסס את לבבי / בעת יבוס עפר ארץ ויצעד  איחל לו, ותוחלתי משוכה, / וימשך את לבבי לעדי עד.            "
2319,שמואל הנגיד,32,1,1,1,1,0,0,שמואל הנגיד,   	 	 	    למותת     עשה לאל ויצילך  והודה לו ויוסיף לך  וקח לך מאשר נתן  והלוהו וינחילך  התקצר יד אשר לו כל  ומידו בתגמולך?  ומי נתן בך רוח  והגדילך והועילך  הלא יכול נתון לאיש  פרי דרכו אשר הלך.          
1805,יהודה הלוי,26,1,1,1,1,0,1,יהודה הלוי,   	 	 	      מפאתי היכל אש הסנה רכל על הכלי   ישיא וגם יוכל בער ולא אכל על שעלי     אמרו להצפינו בכלי כעין שחק לא כלכלו   רקחו ואור עינו הורה מתי מרחק אי אהלו   ואמרה קנא קנא בשם יצחק ובפעלו     השר יפה מעלל חמדת זמן מכלל יפי בלי   דפי אשר הלל ונחשב מהלל מר מדלי     אל תעלם שמך כי הוא בכל עבר עף כדרור   עטך וחתמך נכר כמור עבר מתוך צרור   ודבר אמת שמך אדון ומי גבר ישאל דרור     מעלת יקר תגדל בנתה לך מגדל על ראש תלי   ומקומך נבדל עד ממך יחדל שחת בלי     ראש הזמן צנף מצניפך אזרח נשיא ורב   וכרוב פרש כנף מירכתי מזרח עד מערב   שירי לך הונף אם שיר בני קרח לך יערב     אקרא לאם מעגל לקראת כרוב נדגל כתם חלי   נא אורך יגל ממעלות גלגל על אהלי     עצות חנית תפר בעט ובספר כי ירהבו   זה מר וזה כפר מאצבעות ספר יתגנבו   בן עז ובן שפר און גור וחן עפר יתערבו     אימתך גחל ורצונך נחל חמאה ולי   נדך כמו שחל יום חל אזי הוחל בלב חלי   בסגור אשר קרע ובלב אשר שסע אד יחנה   מר הנדד ורע שכח בעת מסע עת מחנה   נד כארי כרע דוד כצבי פשע ואענה.     חביבי קד ירחל ועאדה לם ינזל ואי צבר לו   לא בד לי אן אחמל או איש עסא יעמל מן קד בלי.        
5463,דוד פוגל,206,1,3,4,1,0,0,דוד פוגל,"   	 	 	     כבר דמדומי ערב    מלאו את חדרי.      לבי ישאף חרד    ולא אדע אנה.      נטפי דמי יפלו רותחים    אל שחור דמדומים.      מי לי יפתר    כל חיי הפרועים?      אי מזה נבא    ואנה נלכה?      נטפי דמי יפלו רותחים    אל שחור דמדומים. —     וינה, 6.4.1917 ברוידס  *       "
6010,יהודה קרני,332,1,3,4,1,0,1,יהודה קרני,"   	 	 	     ידעתי רגעי אשר ספורים,  דמותך חפפה על אהלי;  סמל טהרת הנעורים,  כרוב מסוכך של גורלי.    היה בקר אחד בהיר  באת — ובשורת גיל על שפתך;  לקראת בשורת מלאך צעיר  נקדש לבי ויפתח.    ואת כל שהיה טמיר,  כל הצפון בבית גנזי  לבי גלה לך ואמר —  ויגלו רזי רזי.    תור הנעורים, תור הזהב  חלף לו באין נחומים;  לבי ידע אז כי אהב,  נפשי רחצה בעלומים.    מתוך כך הלכת מאתי,  נעול נשאר לי לבבך;  עגום אלך לי לאטי  ואבקש שבילי נוך…        "
1584,יהודה הלוי,26,1,1,1,1,0,1,יהודה הלוי,"   	 	 	     רביעית מ""ם    בראש השם    ומ""ם כפול    באחריתו    וחשבון מ""ם    ומחצית מ""ם    וששה יפתרו-    אתו.  יוסף        "
1373,יהודה הלוי,26,1,1,1,1,0,1,יהודה הלוי,   	 	 	    ליוסף (אבו עמר) בן ברון   לא מתמול פיות שחוק נמלאו    עד כי בך יוסף לבבות גאו    באו חרוזים לא קראם רעיון    נקרה בפי נקרו ולא נקראו    לא נמנעו מבא ברסן משקלי    השיר אבל שמעו שמך ובאו    לא פי יהללך אבל כי אכתבה    מפי חסדיך אשר יקראו    נדיב אשר נתנו פעליו אל שמו    כנפי נשרים במרומים דאו    ישר ותם צמחו ושמחו כי עלי    נחל עדניו ענפהם ישאו    חפץ להסתיר את יקר זכרו ואיך    נסיו בראש כל הר ולא יראו    איך תמרות מר יעלים גבר והן    נגעו קצות שחק היתחבאו    הא לך מעט זמרת זמירותי אשר    ילאו להגיד בעדך מה ראו    גם נחפזו לצאת בעת ראו ברק    אורך ולקראת חסדך יצאו.         
6409,יצחק מירקין,379,1,3,4,1,0,1,יצחק מירקין,"   	 	 	     כעדר צאן נפוץ, מפזר פה־ושמה,    יזעקם הרועה בהד קול חלילהו,    כן נפוץ יהודה על־פני האדמה    וזכרונך, ציון, מקבץ נדחהו.    זכרונך, ציון, משיב נפש עמלים,    עמלי נדחי יהודה, עדר הרחלים.    כנור זכרונך יצלצל למרחקים,    לקצוי ארץ, מקום נדחו בניך,    בצפון וקדם, ארצות מחשכים    אנחתם בלולה בהמית מיתריך.    תכי הכנור וירעשו המיתרים,    קולם בכח הומה מכל עברים.    הכנור יצלצל, יפעם הלבבות,    יפללו לאל־עליון, ברגש יבעיו,    דמעות תשטפנה חמות, זרבות,    משטף זרמן עמקים ירויו.    נחליך ציון מבכיך נבעו    ודמעותיך בדמעותינו נגעו.    כאלפים שנה ככה חלפו,    מיום תועה יהודה בארצות נכריה,    הכנור המה, דמעות שטפו    ועוד נשתה עצה נדחה תושיה.    ככה חלפו עברו שנות אלפים    מיום נדחפנו מציון וירושלים.    הרפו מבכי, ציון ויהודה,    הן צללי ליל לחלוף החלו,    שחר פרוש על ציון החמודה,    גם קרני שמש עוד־מעט יהלו.    עוד מעט תצא השמש בגבורתה,    סביבה תופע נהרה, תפיץ עפתה.        "
4304,אלתר לוין,50,1,3,4,1,0,1,אלתר לוין,"   	 	 	    יא   לתל-אביב!  ""אנחנו חלוצים וגולים    ""הבאים מעבר לים,    ""אנחנו חלום זה חלמנו,    ""חלום זה היפה!    ""ביום בהיר, נהדר,    ""יום זיו ושמש,    ""לפדויי מרחקים    “בא, בא החלום!”  תלעד–    לצעדי משיח,    לתרועת התחיה,    לגאלה הקרובה!…    תלעד, תלעד,    לרוח הגולה,    לרוח סוערת, נושבת    ובאה אלינו, אלינו!…  …לא שדרות נטעתם וגנות,    לא בתים בניתם על תל:    היכלים פתחתם לשמש,    שערי זהב להיכל,    קריה עליזה לגלים!…    צפית ומגדל הצבתם    על פתחי העדן, במזרח,    לכל בית ישראל!  גלעד–    מארצות הגולה כי יבא    בן עמי ובן געגועים,    נדבך להוסיף בהיכל;    ורוכב על דלפן,    ממרחק ת""ק פרסה,    ישאל לגלי התיכון    לשלום ארץ ורגבים–    ונגלה אז נופי עם בקר:    קוים עדינים וגאים,    בולטים בחף החרסי,    מתלכדים בשמש המזרח,    עולים בהמנון הים!…    והיה בהלך המראה    וגונים מתקרבים לאט,    והיה אחינו המחונן    דואה על אברות הזיו,    מקשיב למזמור המצולה,    ונותן דרור לחזונו:    ""שלום לך, תלי, שלום!    ""תלי, תל-ארץ, תלעד!    ""האתה משכת לבבי    ""בעבותות חלומי, בגלים?    ""שלום לך, תל נוי ונפשי,    ""תל מראות וחזות ומשא!    ""אתה המגדל הראשון,    ""המאור ליורדי הים,    ""אתה הצפית הנגלה    ""לגולים רחוקים ודומעים–    “אתה אינך אגדה!”          "
202,יהודה ליב גורדון,2,1,3,3,1,0,0,יהודה ליב גורדון,"   	 	 	    (מעין מלכים א׳ י״ט, יא–יב)       לדרש את אדני הלך נביא נער  ויצא אל המדבר ויבא ביער,  כי בקריה דרש, בין יושבי שער,  בסכלים ונבונים, בשפלים וגבהים  ולא מצא אחד יודע אלהים.  כי לא כל הארץ דברים אחדים;  הרעיונות שונים, הלבבות נפרדים:  זה ילבש בגד ארך ויגדל פרע,  זה ירחץ יום־יום בשרו במקוה מים,  זה יפרש מדרך־ארץ, זה יחיה זרע,  וזה יתפלל ערב ובקר וצהרים –  וידמו כלם לעשות רצון קונם.  ויבן כי לא מהם אף לא מהמונם  תצא עבדת אמת ויראת שמים.  ויבא במדבר במערה וילן שם,  והנה קול אליו דובר:  ״הנה אדני עובר!״  וקול המלה כקול תפלת המון עם –  ״לא בתפלה אדני!״  ואחרי הצעקה שמלות סרוחות –  ״לא בבגדים אדני!״  ואחרי הבגדים פאות ארוכות –  ״לא בשערה אדני!״  ואחרי הפאה כל נשמה זכה –  וירא ויקרא ויפל על אפים:  ״קדוש בארץ, קדוש בשמים,  קדוש לעולמי עולמים אלהי הצדקה!״          "
3577,אברהם אבן עזרא,46,1,1,1,1,0,0,אברהם אבן עזרא,"   	 	 	     אבטחה על פעלי עד אגועה, / אשכנה בטח ולא אתרועעה.  בו לבדו אעמד, לא אפשעה, / אגבהה בשמו ולשמו אכרעה.  רחמיו רבים ונפשי ידעה / כי תחי עוד, אם בקולו שמעה.  מחזה פניו במעשיו אפגעה, / הן תמונתו בהקיץ אשבעה.          "
2867,שלמה אבן גבירול,40,1,1,1,1,0,0,שלמה אבן גבירול,"   	 	 	    1   זכר, אחי, בשבתנו בשמחה    ואם פרץ2 עלי ראשי כשפחה,  וסנהדרי גדולה3 מלפני,    ועיר אסתר4 לפנינו פתוחה,  ודוד שאול5 לפנינו ביפיו    ומפי בן־אבינעם6 זרוחה,  וקם יתרו7 להור בלק8 זבחו    וזעק בן אמתי9 מזביחה.        יש מיחסים שיר זה לר' אברהם בן עזרא.  שיר זה הוא בדרך חידה, בנוי על־פי־הרב משמות עצם פרטיים בדרך המליצה.  ↩    אם־פרץ — תמר, וכונתו לענפי עץ התמר, אשר בצלם ישב.  ↩    סנהדרי־גדולה, היו שבעים, וגם י‘י’ן' בגמטריא שבעים.  ↩    עיר אסתר, שושן, ופה כונתו שושנים,  ↩    דוד שאול, נר.  ↩    בן־אבינעם, ברק, ופה כונתו לאור.  ↩    יתרו, יתר הקשת והכונה, שצדו צפרים בחצי הקשת.  ↩    הור בלק, אבי בלק והוא צפור,  ↩    בן־אמיתי, יונה.  ↩           "
3948,אברהם אבן עזרא,46,1,1,1,1,0,0,אברהם אבן עזרא,"   	 	 	         בש[…] עתירה / ובטוב אמרתי    [……] ל[ך] קראתי.    מערשי אמהר / להת[…] לפניו    ולבבי א[עור]ר / לחלות את פניו,    אולי ימהר / [ישעה] ממעוניו,    ותרצה בעיניו / היום [תפלתי].    [……..    ………]        "
4937,"יצחק בעל ""משלי ערב""",97,1,3,4,1,1,1,"יצחק בעל ""משלי ערב""","   	 	 	    חידת הנזיר והסוחר / יצחק בעל “משלי ערב”    ויהי בימי החסידים הקדומים / איש נזיר ישר במהלכיו ותמים, / ובראותו כי רבת רעת האדם בארץ, ברח אל אחד ההרים הגבהים / ויעש לו בין ענפי אילן גדול שהיה בהר סכה לשבתו ודבקו / ויתנה מכל עמלו בעולם מנתו וחלקו. / והיתה בתו ­­– ולא היה לו בלתה – נושאת אליו כל שמנה ימים לחם ומים. ויחשבו השכנים / וכל יודעיו לפנים / כי גוע / או נסע,/ עד שראו בתו / הולכת אליו ושבה מאתו. / ויודע הדבר אליהם / ותפל אימה ובעתה עליהם, / ויגע הדבר עד המלך ויתחלחל לבו, / ותבהל נשמתו בקרבו / ויירא פגיעת גזרה מן השמים, / וימס לבב העם ויהי למים. / ויקם המלך ויתחפש מלבוש המלכות, וילבש בגדי סוחר וירכב על חמור ותחתיו אמתחת בתכריכי סחורה. וילך אל ההר / בלב תמה נמהר / ויבוא עד הנזיר ויעמד לפניו כאיש עובר עליו / ולא כהולך במשאת נפשו אליו. / ויתן לו שלום / ויענהו בשלום / ויעמד הסוחר תמה לא יפתח פה / ומראהו כמראה אדם תועה ומצפה. / ויאמר לו הנזיר “מי אתה ומאין תבוא ומה ארצך ומאי זה עם אתה? כי יצאת מדרך המלך / והתהלכת על מהלך לא יעבר עליו הולך”.    ויאמר לו “איש סוחר אני מארץ רחוקה, הייתי בחבורת אורחת סוחרים כמוני מיום צאתנו מארצנו / ובאנו אמש אל מקום מלוננו. / ונאכל ונשתה ותגל נפשי עם החבורה, / ואוסיף מהיין עד לשכרה / ואישן ותכבד התנומה / ותפל עלי תרדמה./ ואיקץ– והשמש זרחה על הארץ והשכימו האחרים בנשף ולא מצאתים / ורדפתי אחריהם ולא השגתים. / ובהביטי ימין ושמאל ואשא עיני וארא ההר הגבה התלול הזה ואמר: אסורה נא אליו, אולי אשקיף ממנו ואראה דרך דרוכה או ארץ נושבת. ולא ידעתי / כי יש בו הפגע הטוב אשר פגעתי. / ועתה הודיעני, אם עברו מהנה / והורני הדרך אשר אחז ואשר אתרחק ממנה, / כי שכר מורה התועים הרבה מאד ונעים”. ויאמר לו הנזיר “לא ראיתי עובר / ולא שמעתי בלתך דובר / והמורה – אם אינך לו מורה – יורך אל מחוז חפצך / ורוח רצונו – אם ישך עבדו – תחזירך שלם אל ארצך”. / ויאמר לו הסוחר “אתה ראיתני – ומלבושי מלבוש סוחר / ומרכבי חמור ולא יאות לי אחר, / ולא ראית שנוי עלי מה תהי שואל ושוחר. / ואיך לא אשאלך אני על המראה הגדול הזה / ועל השנוי אשר אני ממך חוזה?– / כי התיחדת מהבריאות / והתחברת עם החיות / ותשם הר תלול מעונך / וראש אילן קנך ומלונך! / הודיעני מה זה ועל מה זה ואדעה צפון דבריך ידוע, / כי לא תשבע עין מראות ולא תמלא אזן משמע”.    ויאמר לו “התיחדתי כדבריך מכל רחוק וקרוב / ואינני מתחבר עם החיות והערב, / אבל עם התיחדי יש לי מסעד יסעדני / ורוח פקדה תעודדני. / והנני שוכן תחת צללים / ואכל הפת בעתה מאין מכלים, / ואשב דשן ושבע / ואשתה המים הקרים מאין מונע, / ואשכב ואין מחריד, ואישן שנת מתוקה ואין מעורר, / ואפתח עיני ואין מתנקם ואין סורר. / ואני מחסר נפשי כפי יכלתי מהפשעים / ואדרש סליחה מאשר אני חוטא לו כל הרגעים. / ואזני קשבת לקול הדופק יאמר: קום, שוב אל האדמה אשר ממנה לקחת – / ותארה פרי מעלליך, אם לא התוכחת!” / ויאמר לו הסוחר “אני הואלתי לדבר עמך / ואדע כי בשפלות נפשך / לא תמנע מענותי על אשר אשאל ממך”. / ויענהו הנזיר “שאל ואל תקשה – / אשיבך בדעתי אם לא אשכח ולא אנשה”. / אמר הסוחר “אשביעך ביוצר הרים ובורא רוח / אשר בידו הנתון והלקוח, / הודיעני נא דרכי המלך אשר בארץ הזאת ומה מנהגו ודתו / ומצדקתו או מרשעתו: / כי יש לי סחורה מאבנים יקרות / מחליפות מפארות / לא יאותו לבד למלכות, ואחפוץ לדעת מעלליו – / ואלך בטוב נפש אליו / או אטה דרכי ממנו ולא אבוא עליו”. ויאמר לו “למה השבעתני / ולמה הרגשתני / לענות בדבר מפלא והוגעתני? / כי כל דבר לא יכחד מן המלך!– ואם איני מקרובי המלך הגדול, אני שומע עליו רבים יאמרו טוב – משכרתו עליו טובה מאד מאד, / ואני שומע רבים יאמרו רע– תהי משכרתו, אם לא ישוב לפני מותו, רעה מאד מאד”. / אמר לו הסוחר “ומדוע אתה אומר על הטובה מאד מאד / ועל הרעה מאד מאד? / היש מותר למשכרת על משכרת?” / אמר לו “יש ויש! כי משכרת המלך על כל משכרת, / להיות מפעליו שמורים למזכרת: / כי אם ייטיב המלך דרכיו, / יהיו עבדיו מלמדיו על הטוב וחניכיו, / ותהיה צדקת אנשי ארצו / תלויה בו כחפצו. / ובתעותו– יהיו אנשיו תועים / וכל משרתיו רשעים, / ותהיה חטאת כלם תלויה בו / ויקח כפלים על חובם ועל חובו”.    אמר לו הסוחר “ואם ישוב לפני מותו כאשר דברת, / התהיה לו תקוה כאשר הבטחת וסברת?” / אמר לו “הלא ידעת אם לא שמעת, כי נבוכדנצר המלך הגדול כי ברום לבבו והתגבר נפשו והתפארו בתקף מלכותו נטרד מהאדם ונגרש מהמלכות והושב פתע אלם לא ידבר וחרש לא ישמע ונבער לא יבין, והוצא בעל כרחו אל המדבר והערבה. והתערב עם הערב והבהמות, ירעה העשב כמותם / ויחיה מחציר כחיותם / גופו עירם / אל קרח לילה ואל חרב היום. / וגדלו צפרני ידיו ורגליו וארך שערו, עד שנתכסה בשער ונחשב כאחד הפראים – עד שנכנע לבו ושחה רוחו, ובאה עד שערי מות נפשו, והכיר כי האדם כאין וכאפס ונחשב כבהמות וכי אין המלכות למלך אשר יעשה / ואין יאמר לו: מה תעשה? / וישא עיניו אל השמים / ויתודה על אשר עבר מרע הכפים / וינחם וידר נדר על נפשו לסור מדרכו הרעה / ולשוב אל לבו אל אשר לו הזרוע והגבורה / ויקבל תשובתו אשר ידו לקבל השבים מתוחה / ודלת רחמיו אל המתחזקים בו פתוחה. / וישיבהו אל מלכותו וייטיב אחריתו מראשיתו, / ויהיה עובד כעבד נאמן עד יום מותו”.    ויהי כשמע הסוחר כל הדברים האלה נפל על אפיו ארצה וישא את קולו ויבך בכי גדול והיה הנזיר אומר לו “מה לך?” ולא יוכל להשיבו מרב הבכי. ואחרי כן פתח את פיו ואמר “אני הוא התועה / הנקרא על הצאן אשר בארץ הזאת מלך ורועה! / השכירני יין הבלי הבל / והשיאני מאמר כל מסית וחובל, / וטבעו רגלי בבץ החטאה / ולא אדע היש לנגעי רפואה”. / אמר לו הנזיר “יחד לעושך לבך / וישר לעבדו נתיביך / ושוב בנפש שלמה– ירחמך בשובך”. / ויתקע המלך בשופר וירוצו עבדיו וגבוריו מכל פאה, כי היו מתחבאים בין ההרים. ויבואו אליו, ויוסף המלך ויפל לפני הנזיר על אפיו ארצה, ויבך ויתחנן לו ויאמר “ימצא נא עבדך חן בעיניך / ותיקרנה נפשותינו לפניך / ושוב עמנו והיה כהן וראש ומלך עלינו, וכל איש אשר ימרה את פיך ולא ישמע את דבריך לכל אשר תצונו יומת, אולי יתעשת האלהים לנו ולא נאבד”. ויאמר לו “הרף בני, מדבר אשר לא יתכן, כי לא ארד ממלונת נדרי / כי לחדרי קברי, / אבל אודך אם תשאלני / ואפרש כפי אל עושך ועושני / לקבל תשובתך / ולתת שאלתך / בדרכי הטוב ובקשתך”. וישתחו המלך וכל עבדיו ארצה וישימו ההר מקום חגם כל ימי הנזיר ויקימו בו במה על קברו אחרי מותו. וישב המלך וכל עבדיו תשובה שלמה / ותהי אחריתו טובה ונעימה.       "
3958,אברהם אבן עזרא,46,1,1,1,1,0,0,אברהם אבן עזרא,"   	 	 	    רשות     אחז לבבי בכנפי / אהבת אלוה נעלה,    מושל בכל רע ויפה – / על כן בידו אפלה.    הכל, כחזק כרפה, / יחד ימינו פעלה.    אם בו תמעלו, / און ושוא תפעלו.    באו שעריו בתודה / ובשיר לפניו תעלזו    ורצון אלהים לצידה / תקחו, ואל נא תחפזו,    כי כן בבוא יום קפדה / תראו – ואז לא תרגזו,    טוב אל תנחלו / ובצוררים תמשלו.    רב מהלליו ושיחיו / העת בביתו אקראה –    תחת לשוני שבחיו / כדבש למתוק אמצאה.    נפשי למדה ארחיו / כי מכבודו נבראה.    הבל יהבלו / אישים שמו חללו.    הבן, אשר תוך מעניו / יוחיל רצון שכני סנה,    אולי בקראו לפניו / יקשיב ושועו יענה,    כי כל ימותיו ושניו / מכה ונגש נענה,    קמיו העלו / ומאהביו שפלו.    מרום, אשר כל ברואים / ישתחוו לו יקדו,    להיות לעבדו קרואים / חזקו מאד בל תמעדו,    ולמי רצונו צמאים / תהיו ובו אל תמרדו,    אותו הללו / ושמו לבד גדלו.        "
5284,דוד פוגל,206,1,3,4,1,0,0,דוד פוגל,"   	 	 	     פעמים תאוה בלילות  גשת בחיל לבני-אדם  ההולכים לדרכם,  הושט למו את לבך,  טבול-דמים, חם.      אולי תנעם לרגע  דרכם השחורה.      תתו לבזויים, לרשעים,  גם לחזקים —  אולי תהל רגע  בת-צחוק זכה  על שפתים  לאדם לבך הרועד ביד.        "
4178,וידל בנבנשתי,47,1,1,2,1,0,0,וידל בנבנשתי,   	 	 	    כתובת: לגבר עמית אשר לו הריב עם יודעי המליצה     זמירך לצרים כחצים ופלח / לבבות בטוחים בתחרה ושריון  ולבות ידידים בנעמו ישמח / וירקיד כעגל לבנון ושריון          
4712,מאיר הלוי לטריס,70,1,2,3,1,0,0,מאיר הלוי לטריס,"   	 	 	    יום הלכה לבית עולמה האשה הגבירה, הנגידה המפורסמת, חטר מגזע היחש, חכמת לב יראת ה' ומשכלת, יועצת נדבה ואוהבת צדקה, מרת שרה אסתר, אשת הרב הגביר המפורסם צבי עמו ופאר עדתו, מוהר’ר אלכסנדר זיסקינד קאליר מבראדי, זכרונה לחיי עד.  Je te salue, o Mort! Libérateur celeste,  Tu n’anéantis pas, tu délivres: ta main,  Celeste messager, porte un flambeau divin!  Lamarline.   שם על-ערש דוי דומה שכבת    אשת חיל רמה גם רבת טעם    נפשה יודעת כי חיים עזבת    כי קול מות דופק – המה הפעם.        רוחה נכון, שאנן, לא תירא מות    כי בפאת מטתה מלאך ממעל    שר שלום הוא בא מארץ אל-מות    אשכר לאל נפשה ישא אף יעל.        עיניה ארו כזהר רקיע    כי יפעת אל שדי נכח פניה;    וכמו מלאך אל לשחקים ירקיע    לה נגה מסביב ככלות ימיה.        ותשא עיניה – ותרא מנגד    נדד כנפי זהב, צפור רב הדר, 1    כמבשר האביב ותנובות מגד    מבעד לחלון בא אל החדר.        ובחכמה טוב טעם חן חן דברת:    ""אות עולמים זאת לי, נחם לנצח,    כי רוחי לא תגוע לעד נשמרת    כי נקראתי אל על אף ארים מצח!""        ותנשא נפשה בעז ואמן    לקח טוב זה היה חתם חייה    לה מחמדי תבל כסחי ודמן    אך צדק ואמונה כל מחמדיה.        כקטרת מזבח מרום עלתה,    עד בא שמשה אל אל חסדה יחלה;    רבת שם כנשי חן 2נגלה נגלתה    עמם תנחל כבוד עד עולם סלה.            השיר הזה יסדתי על השמועה כי באה לאזני ממרחק, כי בימי חליה ונר אלהים נשמתה טרם כבה, בא צפור יפה תאר הנקרא Schmetterling בחלונה ויפזז ויכרכר בעופו סביב למטתה. ותשמח מאד לקראתו ויהי לה לאות כי תחי נפשה ותבוא בסוד קדושים אחרי מותה. כה שמחה עזה עדי נפחה נפשה ויצאה נשמתה בטהרה.  ↩    כשרה ואסתר נשי חיל לבית ישראל.  ↩           "
6828,אברהם בן חלפון,406,1,1,1,1,0,0,אברהם בן חלפון,"   	 	 	    חתימה: אברהם     את חתני אב המון    קום וצלצל פעמון:        בא זמן עת אהבה    לחזות שתאבה    נפשך, קום נא שבה    מול צביה נצבה    ובחיק אותה אמון:        רעית חן יקרה    בת גביר יצחק קרא    לה, ותענה, דברה    מור וקנה קטרה    לך, וריח קנמון:        הא לך צור מחסה    כל אשר תחפץ עשה    ובצל ידך כסה    דוד, ולב קמים מסה    ופני הודם טמון:        מעני הקשב, אביר    יעקב ובנה דביר    ביתך, ושלח גביר    עול אמתי יעביר    מעלי נין אב המון:        "
6262,יהודה קרני,332,1,3,4,1,0,1,יהודה קרני,"   	 	 	     שמך, ירושלים, צורב כגחלת  תמיד על שפתי הקרות;  תמיד היא לוחשת ואיננה אכלת  ועוד מתלבה בסערות.    שמך, ירושלים, כאש המזנקת  פתאם מלפני ולפנים;  ואתה על האש עוד צוית לצקת  משמן קנאה, אלהים.    שמך, ירושלים, להבת נצחת  לופתת קירות ושתות;  ועוד מן היקוד של האש הרותחת  מפציע נהי ענתות.        "
2520,שמואל הנגיד,32,1,1,1,1,0,0,שמואל הנגיד,   	 	 	     גזרה היא תמותה על גברים  ולכן יעשו זכים ספרים  דרש אותי ואם אמות דרש מן  ספרי חק ומספרי ישרים.         
4723,מאיר הלוי לטריס,70,1,2,3,1,0,0,מאיר הלוי לטריס,"   	 	 	    אחרית דבר /   אל רעי ומידעי מרחוק ומקרוב!     מזמרת ארץ קדם מנחה הנפתי    פרחי עץ החיים קו לקו אספתי    להוביל שי לאחי בם נפשי נקשרת;    אם שונים בעתם זה מזה נפרדו 1    פה לאגדה אחת יחד נצמדו    כאשכלות ענבים בגפן אדרת.        אם חילי לא ינוב, מאום לא חסרתי!    אל קרית מלך רב במקלי עברתי,    וכאזרח רענן פה נפשי שמתני;    כי בין חכמי לבב רעים מצאתי    עם נדיבי עמים בברית עולם באתי    ומשד תנחמיה חכמה רותני.        אם באתי בימים, עוד לא זקנתי!    עוד על משען חזק לא ימוט נשענתי:    שפת יה מטה-עז לי מקל תפארה!    גם כי כשל כחי, עז לי ברוח    עוד תרנה אשפתי, חצי שלוח,    לב מבין הצבתי לי למטרה!        אם בידידות נפשכם עוד אמצא נחת    אם אהבת חכמה עוד בלבי פרחת    כל צוררי תשיה לא לי יוכלו    כנורי זה אורי, ישעי ידוע,    מי זה יעז פניו באיבה לנגוע    חבלים אלה לי בנעימים נפלו?        שירי המחבר השונים בעניניהם הבאים בזה לא בזמן אחד נולדו בנודע כי אם במשך שנים רבות.  ↩           "
845,משה אבן עזרא,11,1,1,1,1,0,0,משה אבן עזרא,"   	 	 	    סימן: משה חזק   אראה לפני     אלהים ברנני  ולבי לו אפנה    ואעיד נאמני  ואענה לו מענה   שירים בהמוני  ועבדיו הנה      ברכו את אדני:      מלתי פצתה    להגיד מישרים  ולשוני עותה    נצפנה בחורים,  ומעט קט נטתה   לקחת אמרים –  לכו נא הגברים    ועבדו את אדני:      שיתו לב אישים   וסוד אל תביעו  ושאלו מישישים  אם לא תדעו  כי לכל חרשים   מצפניו נבעו  והביטו ודעו      כי הפלה אדני:      הנה במעונים    סהדי מפעלך  עדים נאמנים    יעידון מהללך  ויבינו נבונים    כי אין בגללך  בשחק יערך לך    ידמה לאדני:      חדשים לבקרים   על זאת משתאים  כי עדרים עדרים  צבא שחק יוצאים  וכעלות השחרים  צבאיו יום באים  מה-זה נפלאים    מעשיך אדני!      זיקים וברקים   נשלחים מאת  שחקים וארקים  וערפל למשאת  לעם עמו מציקים  לו לא יוכל שאת  מי יעשה, מי את    המלך אדני:      קדמו את פניו    נדריכם שלמו  חלף שי כהניו    אמריכם נעמו  איש איש את רנניו, הביטו וטעמו  כי כצוף נפת נעמו   אמריך אדני:        "
6297,יהודה קרני,332,1,3,4,1,0,1,יהודה קרני,"   	 	 	     אז ישוב מלך אפריונו־ריקו.  אך האמן יעצר משקלת:  יש שנטרד מיכלת אל יכלת,  אך אור האמת יזהיר לו מספקו.    ישוה המאזנים, כף לכף יקבילה,  שד וכרוב אם ישקל – ישאו תמים,  גבר אחד – כל־העולם פגמים,  מדה, גבול וסיג לחיוב ולשלילה!    כי נתנו תמיד כאבני כף הקלע,  והנפש הסוערת וצאלה  על פי התהום בעצם ליל נזדמנו;    סביב העדן – חרב מתהפכת,  מדור אמונות אל דור מתכת  גן־עדן הקיאנו, כי אשמנו.        "
2511,שמואל הנגיד,32,1,1,1,1,0,0,שמואל הנגיד,   	 	 	    [זהב חרוץ] / ר'        זהב חרוץ ברב משא ומתן    יהי נקנה ומשתמר בזעה    וחבר מזהבו טוב ונקנה    בדבר טוב וישתמר בדעה.        
134,יהודה ליב גורדון,2,1,3,3,1,0,0,יהודה ליב גורדון,"   	 	 	     עת על הפלשתים כבדה יד אלוה  ותכם בעפלים ותרב בם נה  וסרנימו גמרו  לשיב למקומו ארון אל שמים  ולכפר פניו בתשורת אפים;  אז צמד פרות בעגלה אסרו,  את ארון האלהים עליה שמו  וישלחום. ויהי בהיות בדרך  ויהי כל ראם ויכרע ברך  לפני ארון האלהים רב הערך;  ויגבה לב הפרות, עיניהן רמו:  „את מי יוקירו – אמרו – יותר ממנו?  ולמי יסגדו העברים אם לא לנו?  הלא כלוים נחשבנו גם אנו,  כי משא קדש נשא על שכמנו ”.  כה הגו הפרות, ככה התגאו,  עד לגבול בית שמש הגיעו באו;  שם את הארון הלוים הורידו  ובמקום קדוש אותו העמידו  ועצי העגלה לעצי עלה בקעו  ושתי הפרות לטבח הובילו –  אז לא בעתה לראות השכילו  כי לא להן הכבוד אשר ראו  כי אם לארון אל עליהן נשאו.  זה חלק רעה אוילי עת גדלהו,  כל ראיו בברכה שפה יפטירו;  לו חכם השכיל כי לא אותו יוקירו  כי אם אדר היקר אשר עליהו.         "
4395,שלום שבזי,54,1,2,2,1,0,0,שלום שבזי,"   	 	 	    לפי לחן “טיר אלג’ון יבאת יחדי”   שלומי לציר תעודה,    לקשיות וסוד מפרק.    וגבור כמו יהודה,    יפטג לתור ודיק.    וחרבו כאש למודה,    חלוצי צבא תשוקק.    ולא תעלה חלודה,    ותצטרכה למרק.        עניני סגול חבורה    בגזרה שהיא קשורה,    באיך נחברה בצורה.    בעת תרדה ועודה,    ובה תשכנה ותחשק,    ואיכה תהא פרודה,    ותתגלגלה בהעתק?        לעבדך תנה תשובה,    לבבי כאש תעלה.    וחכמתך אהובה,    וחש שכלך ודלה.    מגלה שלח כתובה,    עניני בכל שאלה.    ואן תערוך יחידה    לדינה ביום תדקדק?        וגוף המרדה וחטא,    ונפרד ושב למטה,    הסיתה ברע והטה.    ואם תעלה נדודה,    באן תדרכה ותחלוק?    ומי יעלה מזידה?    עלי זה אני בספק.        משוך חן ולמדני,    באהבה וחן וחמלה.    ואם תענה לשוני,    למטה אחו במלה.    האיך ירדה אדוני    לבית דין והוא למעלה?    תשובה תנה חמודה,    ואלי בסוד תזנק.        ואדע בסוד מנתי,    להתבוננה בדתי,    בחשקי ואהבתי.    ונפשך תהא ענודה    בדרך אמת והעתק,    לדעתי שהיא לכודה    שפע הודך והענק.        שלומי למים שין הא,    מתרץ לסוד וקושיא.    כעץ רענן בגבהו,    ועניו בלא רמיה.    ודל יהנה בנגהו,    ונפשו לאל נקיה.    בטוב מעשים זבודה,    בלא נוגשים והבק.        לגנת אגוז זמונה,    ביום תעלה הגונה,    באור יוצרה צפונה,    בשכל תהא צמודה,    ותשיג גביר מחוקק.    ותמצא לבת כבודה,    וניה צבי ונשק.        ביום אזכרה לציון    מאד יהמה לבבי.    ואשכח להון ורעיון,    ואומר במחשבי:    הלוא בא זמן וחזיון    נביאי בטוף כתבי?    ואשוב כשה אבודה    לרועה גביר מפונק.        יקבץ לכל טלאים,    ישובב לנהלאים,    ירפא לנהלאים,    וירעה לשה נדודה,    וכל מוסרות ינתק.    ותגיל בנות יהודה,    וכל שוטנים ירחק.        זכות שוכני מערה    זכור יה וקבצינו.    למעוז תהא בצרה,    זרועך תאמצינו.    ותחיש מבוא בשורה,    ברצון תחלצנו.    ובצרה תהא שדודה,    סתור מגדלה והעמק.        זכור אהבת רחומה,    ולה תתנה תקומה,    הלוא היא לך תרומה.    ולמה תהא כנודה    לשפחה ובה תשחק?    כצפור בתוך מצודה    תצפה לך במצוק.  ישועתך תצפה    ולא תשמעה מפתים.    ותאמר האיך אחפה    דבר כוזבים וחתים?    ודודי נדיב ויפה    לבני אשר נטשתים.    בהודו אני מצודה    ביום בא וסר וחמק.        נקיה אני לדודי,    והוא יודעה בסודי,    ולי יעטה רדידי.    ולי אהבה חמודה,    ועלי איחדו חק.    ונפשי בחן רבודה,    כנחשק מנת לחושק.          "
2002,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	     ימים רבים נחשבתי כמת,  אויבי בשחוק עלי הריעו:  “בעפר פיו! עוד לא ידבר רתת!”  כן בשחוק עלי השמיעו.  עוד חי הנני, וידי שלטת,  עוד כחי במתני, ואוני בשרירי,  ופרעות בעמי עת עיני מבטת  ארעים בקולי, קול שירי.  אסיר המסכה, אגלה הלוט  מעל פני הצבועים החנפים.  בל יתחבאו במסוה עוד  מורדי האור אלה העטלפים…  לערמתם וזמתם אשים קץ,  לאל – כל הבלי חלמותם…  על קסתי מלתי אדרוך כחץ  בלבם אורה, חרב מכותם.  אכם אהמם, יפלו חללים,  ובמפלת שונאי תראה עיני,  רבים יראו, הם כלים,  ידעו כי עוד חי הנני!       תרנ""ב.       "
3950,אברהם אבן עזרא,46,1,1,1,1,0,0,אברהם אבן עזרא,"   	 	 	    פזמון       דלתיך דפקתי / [……ני]    ונגדך עמדתי / ונשאתי עיני,    נפשי לך שפכתי / בערך תחנוני –    תקרב רנתי / לפניך ה׳.    אלהי, אל אבושה כי בך חסיתי,    רצתי כדל מתחנן ומעלי לא כסיתי,    גמלני חסד, ואם רע עשיתי –    שבר מוטות ואל תמד כזדוני –    תקרב רנתי לפניך ה׳.    באתי באשמורה לביתך בעתירה:    חטאתי אם גברה – אל תשפטני בעבר[ה]!    קש יבש – איך יעמד תוך אש בוערה?    בערכי ברב מורא מיטב הגיוני –    תקרב רנתי לפניך ה׳.    רם, רננתי שבחיך ורב מהלליך,    וכעבד אל אדון כן אליך    נשאתי עיני; ומול היכליך    סדרתי תחנתי כערך קרבני –    תקרב רנתי לפניך ה׳.    הנה לא קצרה ידך מגאלה,    כי עוני סתם מעבור תפלה    ונשארתי שפלה, בכל פה אכולה.    צור, קרב בחמלה את קץ פדיוני –    תקרב רנתי לפניך ה׳.    ממרום תשמע אנקת דורשיך    ולא יכלמו נצח מבקשיך;    זכר חרפת עבדיך – ואל מקדשיך    בקול רנה ישובון זרע ברוכי ה׳ –    תקרב רנתי לפניך ה׳.        "
3441,אברהם אבן עזרא,46,1,1,1,1,0,0,אברהם אבן עזרא,"   	 	 	     מי כמוך באלים יי מי כמוך נאדר בקדש.    אופני מעוני / סובבים על פני / והשתחוו ליי / בהר הקדש.    בשם צבאיו קורא, / כי בשתים עשרה / מעלות הם שמרי / משמרת הקדש.    רצים במעגליהם; / בל יקרב אליהם / נכר, כי עליהם / עבדת הקדש.    הא גלגל ינחה, / פתח עליו חי / עולם פתוחי / חתם קדש.    מי יתן וחדלי / תמיד יראה לי / הליכות אלי / מלכי בקדש.          "
2373,שמואל הנגיד,32,1,1,1,1,0,0,שמואל הנגיד,   	 	 	     דר נחמד גנוז ביום צרה  נמאס בעיני איש גנזו לו  כן איש חמודות עת אשר ירעב  יתן חמודותיו בעד אכלו.          
3139,שלמה אבן גבירול,40,1,1,1,1,0,0,שלמה אבן גבירול,"   	 	 	         בשורי העליה כי / מאד שגבו מעוניה ־    אזי חשתי ועליתי / ובאתי עד תכוניה    אני חולה ולבי דל ־ / והיא תשיר רנניה    ותאמר להביאני / לשומי על מכוניה    לרצפת שש הביאתני / אשר ספיר אבניה    ובתכלת וארגמן / תפרש לי סדיניה    משכתני באהבתה / אלי נחל עדניה    לבית לחמה ומימיה / וגם ראשית שמניה    ואכלתי ושבעתי / בטוב נעם דשניה    והעלתני אלי פרדס / חבצלת שרוניה    ונפשי חשבה להיות / במנעמי מלוניה    הכי חלפו מצוקיה / וסרו כל יגוניה!    אבל לבי ־ יגון נפשי / אשר יזכר עווניה    והוא פוקד חטאיה / והוא מעלה שאוניה ־    ולא תמצא מנוחה לה / ולא שנה לעיניה    ותשב לילה לבכות / בקול יעיר ישניה    ויעורו לצוחתה / ויקומו לקיניה    ואומרים: מה להומיה / אשר תחריד שכניה    אשר תבכה באשמורות / בכי ציון לבניה?    עניתימו: ומה לי עוד / חיות אחר אמוניה    נשיאיה סגניה / חכמיה נבוניה    גביריה ושריה / ומעזי בחוניה    אשר הם כצמידים לה / וכעגילים באזניה    והיא כלה מהללה – / ואלה הם חתניה    והיא ארון ־ ואלה הם / שני לוחות אבניה    מנורה היא ־ ואלה הם / גביעיה וקניה    ועליה מעיל תשבץ / כרמון פעמוניה    אלהים, חוס עלי נפשי / והפק את רצוניה    והחישה מהרה לה / להשיג את אדוניה    ואם אין ־ קחה אותה / בטרם יום אסוניה!        "
5427,דוד פוגל,206,1,3,4,1,0,0,דוד פוגל,"   	 	 	     נחלים שקטים וצלולים  אנו בתבל.  בנו ישתקף כל דבר  בקרבו אלינו.      אולם בהרעיד הרוח עורנו  ונשבר כל דבר לרסיסים  ורעד עמנו.     וינה, 15.2.1921       "
1525,יהודה הלוי,26,1,1,1,1,0,1,יהודה הלוי,   	 	 	     יונה מה תהגי ומה תהמי    חגיך חגי נדרך שלמי  העוד לי תקוה לצאת משבי    ולהשיג תאוה על הר הצבי    תראוני דוה מנד אהבי    למה תקראנה לי עוד נעמי  ולו יתן לי אבר כדרור    לעוף אל תלי לקרא לי דרור    ועפר היכלי ארקח מר דרור    אשק מאהבה מדרך פעמי  דיך כי מלכך יגן בעדך    ובארץ חשכך יכין צעדך    שופר אל חכך כי בא מועדך    דברי על לבך נחמי נחמי  השם את פני אל עבר פני    הדרת הר סיני ומקום הסנה    ישמיע אזני מיטב מענה    אבטח באדני כי ידע שמי.  לחג הסכות        
1501,יהודה הלוי,26,1,1,1,1,0,1,יהודה הלוי,"   	 	 	     [כנדה היתה תבל לפני]  כנדה היתה תבל לפני,  ביען יקרה נפשי בעיני  אשר חלקה לבלעדי כבודה  בעת ראתה אשר חלקי אדני.  התבחר בי – ואנכי משנאה?  ואבחר בה – והיא מכשול עוני!  אני יבם ולא אחפץ לקחתה –  והיא חולצה ויורקת בפני!  [לבבי מה תרדף]  לבבי מה תרדף הון ועשר  ותרדף את‑ זמן נפתל ועקש?  ראה כל‑ מאריך שולי מעילו –  יהי באחרונה לו למוקש.  ורע הזמן גלוי ­– ואתה  תבקש לך גדולות? אל תבקש!  [לא נקראתי]  לא נקראתי – רק נקראתי  וכמספרכם לא אמצא.  אם אפקד – לא אפקד,  או אמצא – לא ארצה!  [שער שיבה]  שער שיבה, בהראות יחידי  עלי ראשי, קטפתיהו בידי.  השיבני ""יכלתני לבדי –  ומה‑ תעשה בבא אחרי גדודי?""  [עורה ידידי מתנומתך]  עורה, ידידי, מתנומתך –  אשבע בהקיץ את תמונתך.  אם תחזה נושק שפתך בחלום,  אהיה אני פותר חלומותך!  [ומה דקה ורקה]  ומה דקה ורקה וחלקה  ואלמת – מדברת בחזקה,  והורגת בני אדם חרישית  ודם אילים במו פיה מריקה?  [ומה עור אשר עינו]  ומה עור אשר עינו בראשו  ובו צרך לכל‑ דרי נשיה,  אשר ייגע ימי חייו להלביש  מתי ארץ – והוא ערום ועריה?  [ומה מת על פני ארץ]  ומה מת על פני ארץ משלח  וערום יקברוהו האנשים –  ויחיה תוך קבורתו ויוליד  ילדים יצאו כלם לבושים?  [ומה בוכה בלי עין]  ומה בוכה בלי עין ועפעף –  בבכיה ישמחו בנים ואבות,  ועת תשחק ולא תבכה בעינה –  בשחקה תעציב כל‑ הלבבות?  [יעלת החן תשאלני]  יעלת החן תשאלני:  “את מי חשקת בצבאות?”  ואמר לה ""אם­‑ לא תדעי –  הסירי את‑ השש מאות!""          "
3513,אברהם אבן עזרא,46,1,1,1,1,0,0,אברהם אבן עזרא,"   	 	 	     אות אל גאה / יום יום אראה / כוננת א- / רץ ותעמד.    יי מלך, / יי מלך, / אדני אלהי / גדלת מאד.    בקרבי קדושי, / איכה אשי / זכרו – ונפשי / יודעת מאד!    רוחך טובה / תורה נתיבה / לי, כי רחבה / מצותך מאד.    הן קדמת, / על כל רמת, / כי עצמת / ממנו מאד.    מראה עיני / ומשמע אזני: / גדול אדני / ומהלל מאד!         "
5415,דוד פוגל,206,1,3,4,1,0,0,דוד פוגל,"   	 	 	     אפלת ליל קיץ  חובקת בחשאי  שדות מהבילים אד חמים.      בעגלה חורקת בכבדות  אל הנכר אסעה,  עשן העגלון המקטר  וריח גללי הסוסים  יחליקו ערבים את פני.      דרכנו מחוירה כמעט  ואובדה תוך גוש האפלה.      ממרחק נשלח אלינו: “או-הו” ממשך —  הבה נסורה הצדה.      בליל זה השקט, המחביא,  אסע אל הנכר, —  כה אביתי לנסע  לנצח.     וינה, 4.10.1919       "
4228,רחל לוצטו מורפורגו,48,0,2,3,1,0,0,רחל לוצטו מורפורגו,"   	 	 	    לכבוד המשבח והמפואר החכם והנבון כמו""ה דאקטאר יששכר בעער מעיר דרעזדען:   מנחל נובע מקור חכמה    מים קרים תשתה לשון רמה  באר מים חיים נגד עיני    והן “ארבעה טורים” סביב לה,    בזיום אכיר יפיה, ובפני    במים נאמנים כל גורלה:        בטור “ארח חיים” נסה ללכת    וגם “יורה דעה” הוא מורה צדק,    ו“אבן העזר” אצלו כמלאכת,    ב“חשן המשפט” חזק כל בדק:        הנה מקור הזה מרמתים    לא יכזבו מימיו כפלי כפלים;    ובאשת חן אשתו יבנה בנין    מברכת אל חצב זה המעין.        כה תאמר שפחתו רמה ותולעה       טריאסטי כ' שבט תרי""ט.       "
5468,דוד פוגל,206,1,3,4,1,0,0,דוד פוגל,"   	 	 	     טרם נמחו כל הדרכים,    אלכה בקש עוד גם דרכי.      הולך קרב ליל הלילות,    מות ימותו כל הרגשים,    תחתי אשבה במחשכים    בליל הלילות.       עלה צוהל בל ינוע,    כל הצלילים דם ידמו,    הכבד תכבד האפלה    על החיים.      טרם נמחו כל הדרכים –    אלכה בקש עוד גם דרכי. –   וינה, 7.8.1918  *       "
2316,שמואל הנגיד,32,1,1,1,1,0,0,שמואל הנגיד,   	 	 	     זמן אם שח לך מות או  חיה רש או אחי שפלות  בחר מיתה משונה על  קלון שפל ובוז דלות.          
5864,יהודה קרני,332,1,3,4,1,0,1,יהודה קרני,"   	 	 	     פצחי נא, בת השיר, פצחי  בשבח לתולעת;  הרי תמיד מתוך היקום דולה את  כל העראי והנצחי.    אמרי לה לתולעת הזעירה,  שעל גחונה זוחלת:  בפצירה פים שלך, נוסרה בשר ושלד,  אף את נוצרת לומר שירה.    תולעת זו, הרת מזמת הבלאי  וכל תפרים פורמת,  היא היא אשר רוקמת  חוט השני בין נצח לעראי.    כי היא, אחרי השלם מעשה רקב,  טפלות וטפש,  תחזיר בדומיה הלבוש שעל הנפש  אל מחצבתו, להשלמת הקו.    עשי לך, בת השיר, גופיף תולעת כחליל  לנפע בה אמרי השפר:  השגב לך, הפכת אדם עפר ואפר,  פריד, חלף, אך לא יחלף כליל.        "
5027,זאב ז'בוטינסקי,109,1,3,4,1,0,0,זאב ז'בוטינסקי,"   	 	 	     שא אל-על מבט עינים    ומצבע השמים    דרכך תלמד.        כגלות שחור הליל –    עת הרת כל-עז, כל-חיל    שמחר יולד.        אך תלבין פאת רקיע –    קום לריב, יהיר, מריע,    צא ולחום וסלול;        עד ירנו השמים:    ""צהר, צהר, צהרים,    הוד כלו תכל!""        פס שחור,    פס צחור,    פס כחול כתכלת-אור:    עז חיל,    נס עמל,    יגביהונו עד אל-על.             "
1847,יהודה הלוי,26,1,1,1,1,0,1,יהודה הלוי,   	 	 	     יסד האדמה ומציב גבוליה    ושם זהר בחמה להאר מאפליה    המאיר לארץ ולדרים עליה  האל הבונה בשחק מעלותיו    ומחליף ומשנה זמניו על בריותיו    אשר קדמון יכנה כי הכל תלדותיו    ומי יכחש והנה למול עיניו עדותיו    ועצמתו גלויה ואנחנו פעליה  ומי יספר גדלו ועצם נוראותיו    וימצא ערך לו וישיג את נפלאותיו    ומקום לא יכילו והוא מכיל פעלותיו    בכל שת שבילו להראות עז גבורותיו    וכל פעלה מה לו ואת כל מהלליה  דביר קדשך תקומם והשב את כהנינו    וקרננו תרומם וקומה צור לדיננו    ואויבנו תהמם למלאת שיר לשוננו    ובנה עיר ציון ונחם את אבליה  השב לי ששוני כמאז צור ישועתי    והסר את יגוני ואל תחרש לדמעתי    ועבר על עוני ואל תפן לאשמתי    וסכה נפלת חיש תפרש צלליה.         
4381,נחום סוקולוב,53,1,3,4,1,0,0,נחום סוקולוב,"   	 	 	    חובר לשבחו של ביאליק, לרגל נסיעתו להשתתף במגבית א“י באמריקה ונקרא ע”י המחבר בנשף קבלת הפנים לכבוד המשורר.      [א]      בחדר משכיתו משורר ישב ספון-רעיונות  בקודש הקדשים, מעיין מפכה חזיונות,  מקום שם הוא אורג שיריו, ורוקם מטווה זהבו  מצלילי מיתרי כינורו, הם נימי לבבו.  — צמצום השכינה, שלווה, דומיה ערבה! —  והוא נשען על שולחן עבודתו — המכתבה  עשוי עץ שחום ועטוף רדד ירוק הדף  עליו קולמוס ונייר, דבק וקרס וחף.  וכלי נשק: עט-נוצה כליבנת שלג  תיטוף אגלי בדולח “ותלד את פלג”,  תזרום גשמי ברכה, תמטיר טללי שחקים,  תשפוך נהר די-נור, תסער משברי ברקים.  אך הפעם אל טל; הנוצה תנוח,  חרש יושב המשורר, החלון פתוח;  שבת ניד עט, פסק המן,  מעיין השירה נכלא רגע, לא ירונן.      [ב]      חוצה מביט המשורר בעינים קמות,  שם עדת ציפורים אומללות, רפות, נדהמות  חופשות ניצי שלכת ומקוששות שבבים  לבנות הקינים לאפרוחים הנאהבים  הרועדים מקור, התועים בלי כנפיים,  השואפים צל מנוח ונכספים לחום וחיים.      אז יתגעש לב המשורר, וקפץ ופנה  אל קסת הסופרים, לנוצה הלבנה  ותפשה בחמתו, שיסע לכפיסים  ובדיה ושערה ימרוט לרסיסים  ובצחוק חן על שפתיים ובאור פנים  יקרא: “ציפורי עדני, קחו את כנף הרננים  אספו חלקיה, כל מוץ, כל נים משהו  (היא לא תינשא לשיר שירה רמה מזו!),  שוטו ולקטו, ומהרו, בנו את הקינים  והצילו את הטף מנדודים, מצנינים!”      [ג]  ונאלם דום השולחן, שכול-עט, חדל-כהונתו,  ובחלון שם עומד בעלו מלוא קומתו,  זורה אבק הנוצה, ממלא כל חלל האויר.  מסביב לו מקהלות ציפורים יוצאות בשיר.  כל קורט, כל קיסם ומוץ מצרפות למניין  ובשמחה וצהלה הן מתכוננות לבניין,  והנוצה קרועה, פורחת בכל נים וסיב  ועל מצח המשורר כתר הזיו;  הינחם השלחן, אל תאבל, לא עת ספוד,  ישוב אליך בעלך, וחידש כוח והוד!      כי ישחו בנות השיר ונדמו עד ארגיעה,  אמנם נסתם החזון, קשה הדומיה,  אבל אין דבר! החסרון להימנות ביתרון חן  בבוא עת רצון, ונבנה, האח! נבנה הקן!  וזכרו: מסורת היא לנו, כוחנו לאלוה,  צדיק מחלק פירורים משולחן גבוה,  והגאון העברי איננו נציב קרח רם,  אך איש עניו וחונן, מעורב בדעת עם העם,  כי אמנם רב כתרים גאון מהולל בתשבחות,  אבל “הטוב והמיטיב” היא המעולה בברכות.      [ד]      למשורר צדיק זה, בזיו נדיבות זורח,  בחזוני דימיתיך היום, יקר אורח!  על כינורך, אצבע אלהים פורטת הגיון,  אתה מושל הר זמר, שר היכל החזיון;  מלאכים בעטך, משיקי כנפים  ועל מצחך זרי הדסים, זוהר קרנים;  רצפה לך מהמזבח ואוצרות כוכבים,  אף תוכחות חימה מתנחשלות בחזיזי להבים,  ורקמת אש דמיונך, ביפי פתלתולי פלדות  אתה רוקע לעינינו כאברת עוף אגדות.      בך הומה הד התפילות ששפכו מאז האבות,  תפילות העתיקות, הכתובות בדם לבבות,  שחדרו לתוך השיש של עמודי נצח  בפרסות ברזל של ענות נפש ויסורי רצח;  אתה הדמעה הבוערת, גואל הדם!  נורא אתה כשר הרעמים, בקומך למשפט עם;  כסוער ים זועף במיתרי כנורך הרעש,  השולח ברקים כלבה היוצאת מהרי געש,  התובע עלבון בקול קורע שמים,  רמוס תנין ועשות שפטים באלוהי מצרים.      [ה]      נפשך נחל-רזים עם נבכים ומעמקים  שבו טובעו מקדם קדמתה כרכים,  אשר מצה כל עבי האופל ורעל הסמים  מן הביצות והכבול, הגבאים והאגמים;  ולילות יאוש סתיו, ללא כוכב, טבועי עופרת  (רק עששית כאבוקת שדים שהבהבת-מעוורת)  פעפעו לתוכו צער צורב וכאב עולמים,  בכל זאת בהיר הנחל וגליו כזוהר השמים,  זך כבדולח, קל ופזיז, עוטה צבעונים,  לקובעת ירדו השמרים של כוס היגונים!      עליז וחפשי המשורר, ולו רוך כרצפת הפרחים,  לא עממוהו בגלות הסמרטוטים והמלחים,  הגיטו לא קיצץ כנפיו, אך נפל שבע  וקם! בן הנשרים, מקורב למלכות הטבע,  עושה דרכו במעמקי היצירה לפני ולפנים,  מקשיב לחש האדמה, לבלוב עצי עדנים;  לו רומז הכוכב והעב, הקריץ והשפרפר;  רעיפת הטל ורפרוף הציפור והפרפר;  הוא מלא עוז חיים ויפי ורוח היצירה  ובמקהלה הכל סביב עונים לו הד שירה.      ויהי ששון ושמחה לשארית מחנה יהודה,  כי נתן פאר חדש לשפת ציון השדודה  באספקלרית אורו פלאים וקסם יפי גוונו,  בדמדום תכלתו, לובן ספיריו, ברק ארגמנו;  שפה עתיקה ורעננה, צלולה וצרופה,  מביעה כל הגה, בשלש-עשרה נפות מנופה,  לא ניב מעוך ורצוץ של המקוששים במילונים,  לא ענן מליצות סרות טעם בלשון המטטרונים,  כי מבית-מדרש בא, דומה, מהוולז’ונים,  קרא ושנה, ובחדשו מלים נזהר מקמשונים,  ותיזל אמרתו כטל, וכמו ממור הלך  ויצא שמו לתהילה, ויהי בשירה מלך!      [ו]      ויהי כי הקיפו הימים, ומשוררנו החביב  עלה, תהלה לאל!, מן הגולה, והוא בתל-אביב  ביקש לישב בשלווה, שם ביתו ורחובו,  כונן מיתרי כינורו לשלם את חובו,  להשמיעני מציון את מבחר השירים,  גם מאסף ועורך, בורר כתבים ומכין “דבירים”  ונאמר אליו: תלה-נא הכנור על ערבים!  והנח לרגע העט, הספרים והכתבים!  סליחה! לא רצינו להפריעך ממעשיך,  אך עת לעשות לשם – הפרו שיריך!  ויקם ויסע, והנה הוא בתוכנו,  נאזר בגבורה ועומד בשורה – למלחמתנו  מה“פרנס” ירד פיטן לעזור ב“דריוו”,  עוד מעט יעשה נפלאות, ילהיב מוח ולב.      [ז]      הנה זמר בלי מלים, הללויה של יצירה!  הנה ההמנון של מעשים, השירה!  הנה ספר בראשית, עשוי בידיים עמלות!  שיר שכולנו חייבים לשיר במקהלות,  האסטניסים והמתפנקים, בני העליה,  אצילי רעיון, צנועי רוח – לעולם העשיה!  הניחו הסינקליטין, מה לכם דמדומים וסוד?  הלעולם נרדף רוח, ולא נכונן לנו יסוד?  החרש והחושב והחוקר בכל עניין!  כל אשר נגע אלהים ללבו – לעבודה, לבנין!  כשישראל טובעים בים אין שירה אחרת  בלתי אם: עם בנה, החזר לישנה העטרת!      [ח]      יש שאני שב אחרי חצות לילה מן האספה  בראש סחרחר, בעצבים נרגזים ובנפש עייפה  (אותי תיקנו חצות ואני מפגין בלילות תפילתי), אתהפך על משכבי, ולא אנום את שנתי.  כי צלמי מגור, שמראיהם מקריש את דמי  הולכים ונמשכים בשורות-שורות, לא יתנו דמי לא צוק הגלות ותמונות מחיי העצבים  שראינו יום-יום, בשבתנו אל עקרבים:  לחיים מקומטות, שקערורות, משוקעות,  עיניים עמומות, מוקפות תכלת-טבעות,  צפודי עור, נפוחי כפן, נרמסים ושדודים  בלי נחלה, מחיה ומעמד, שבעי קלון ונדודים.      אך תמונות אחרות: מלבלבים ציצי תחיה!  פלגי עבודה חדרו וישקו את הציה!  חלוצים אמונים עלי תולע מחבקים אשפתות,  ובאו ונחו כלם בנחלי הבתות –  שמחים ביסורים, וכבר יש ניר וביכורי פירות,  שלהבות תקווה נלחמות לקיומן, מפרפרות:  חינוך, שפה, חקלאות, תעשיה, מעט זכויות,  זרעם בם לצמוח, ברבות העם בעליות,  וכוח אין! ותלונה כיללת חשאין בנשף  נוזלת אט, אנחת חלושה איומת קשב  וצליל לה אחד: הבו התקציב בלי נכיון!  פן יכשל הכוח, ונחרץ כליון…      אז ייהפך לאבן הכר שלמראשותי  וזרם קפאון שוטף חולף בכל עצמותי  ובמחול פרא מרקדים לעיני קורטי שביבים  שדות ופרדסים, משתלות ושרברבי ביבים,  ובתי מרפא ובתי-ספר, הוי, סגורים,  וחשמלים נדעכים, והכבישים מלאים הדורים  ומחוסרי עבודה מתלבטים הנה והלום,  ואיקץ, ואני טבול זיעת קור, והנה חלום!  ולבוקר, פג פחד הלילות, עת מלאכה!  אסיפות וסעודות חדשות, כל המרקחה!  שוא יעלה שועל בחומה, שוא לפרוץ ייוואל —  איתן הצור, לא ישקר נצח ישראל;      [ט]      ברוך בואך, ציר ארצנו, נכבד אורח!  משורר רב מתנות מאלהים, רענן, פורח!  לא פנים חדשות אתה במחנה אחיך,  שמך מקשקש כפעמון באזני קוראי שיריך  ונודף כאפרסמון גם לאף יודעי התרגומים,  אף כי נמר הריח – בין ישראל ללאומים!  גם אשר לא מקרא ולא תרגום –רצויה כוונתם  לתת כבוד וגדולה לעמם ושפתם.      ורבים מעמי הארץ מתיהדים ביניהם,  כי נפל פחד שפתנו וספרותה עליהם,  והתנבאו גם הם במחנה בתום לב ושלהבת יה  ומתוך שלא לשמה יבואו לשמה.      יודעים להכין חגים בעולם זה של צעקנות,  של פזיזות ופומבי ובולמוס של סקרנות,  של בעלי ה“ישתקשקון” וכרוזה קורא בחיל,  ששם כל יום פרשה סתומה בלי קשר ופתיל  עם התמול והשלשום, כטעם המראות הנעות,  ומנסר גלגל הקיקיונות והמודעות  וההידור למראה עין, כחל ופירכוס וסרק  וקולי הקולות של יערות אילני סרק;  אבל דע: לא אלה בעבועי סיר הנפוח,  הם תוכן עולם זה, בלי היות בו חיי רוח,  לא זה, משורר אורח, משפט חגנו,  אך קדוש באמת היום הזה לשפתנו!      יש פה אוצרות של רוח לאום ואורה,  של דעת שפתנו ורוך ורגש והשפעת התורה,  רוח ציון אדירה, תקווה ואימון ותום,  אחווה ורעות, אצילות ונדיבות, קושט וחום  יש ויש! אלא שהם מייחלים עוד לרוח המעורר,  זאת תעודתך, המאיר, המלהיב, המשורר!  צער הגלות אתה במצבועך תיארת,  ששון ישענו בציון אתה בכינורך שרת,  כל מלה מפיך תעודד, תפיץ אור, תרים,  כי חותם תכנית אתה, אף בלי אומר ודברים,  בעדך ידברו כל שיריך, תלהיב מגילת האש,  כולך שאגת-איתנים אדירה — לך רש!…  למשורר יליד דמיוני דמיתיך נדיב חן!  כי תעזור ברוח גאונך לבנות לעמך הקן.      ניו-יורק, ט“ו בשבט תרפ”ו [1926]           "
2723,שלמה אבן גבירול,40,1,1,1,1,0,0,שלמה אבן גבירול,"   	 	 	     שפל רוח, שפל ברך וקומה,    אקדמך ברב פחד ואימה.    לפניך אני נחשב בעיני    כתולעת קטנה באדמה.    מלא עולם, אשר אין קץ לגדלו,    הכמני יהללך, ובמה?    הדרך לא יכילון מלאכי‑רום ‑    ועל אחת אני כמה וכמה!    אשחר אל בראשית רעיוני    אשר לשמו תהלל כל נשמה.        "
3061,שלמה אבן גבירול,40,1,1,1,1,0,0,שלמה אבן גבירול,"   	 	 	    למנויו של אחד מתלמידי החכמים     תהלת אל בראש כל התהלות / וצדקותיו לתנות, הגדולות    אשר נעלה עלי ערץ ונשגב / ושת בינו ובינינו גבולות    ימינו רוממה במאד פלאיו / אשר גדלו עלי כל הגדלות    אשר תתמך אדמה על בלימה / ותחריב בעזוזה המצולות    אשר תעור ותפדה הישנים / בגלותם, ותחיש הגאלות    לשה גולה, ומבנים שכולה / וגלמודה, שכולה משכולות    נדודה מהנחה לאנחה / אכולה גם בנותיה אכולות    והיום לה כמו אלף בגלות / וכמעט קט ואלפים כפולות    בכל פיהם אכלוה יריבים / ועוד ידמו שאריתה נטולות    בעצם עצמוה העצומים / עלי חילה אשר היה נחלות    והיא מיד ליד נדחה ושחה / בשוחות וחלקלקות אפלות    בחבלי העני תשב אחוזה / עניה פעמותיה כבולות    מפרק על! פרק על צוארונה / והמוטות תמוטט בחילות    ומשכרתה לגלותה תשלם / ותשב לה גמול, משיב גמולות!    ותבנה מהרוסיה בצורות / ותקים מנתוציה תלולות    ותבעל מבנותיה עזובות / אשר היו לצודיהן בעולות    וגלות חיל מדינה העדינה / תחדה במכלולות כלולות    אשר גלו אלי ארץ ספרד / והשיגו, והשיגום קללות    ומשאות נשאו כי את גזרתה / והכילו עדי אין בם יכולות    רעבים, מבלי מים צמאים, / כאילות חשוכות מאילות    ולולי נחלו נחל אמונה / שארית יעקב עשו פלילות    אזי בם נעקר עקר תבונה / ויבשו האשלים השתולות    והיו האסורות כפטורות / והיו הכשרות כפסולות    אשר העמיד יסודות משפטי דת / והשים מפלותיה בטלות    ולנו עם ישורון בחלקות / והשכימו באורי האפלות    כדין דין אמת, הולך נכוחו / והצדק לבקש גם פעלות    אשר יפסיק לדין ראוי להפסיק / בצדקתו בלי און ועולות    וממתין בו, ואם זקוק לנחץ, / כאזהרת ישישי העגלות    ודינו מבלי טעות מתקן / כארח שאבניה סקולות    והקלות השיתן כחמורות / וראה ככבדות הנקלות    ואם ישפטו נצים לפניו / ומתעולל אזרם בעלילות    יזכה זה, ואם את זה יחיב / ולא ישא פני פנים צהולות    וכל משפט לאור יוציא בצדקו / ומשפטיו וארחותיו סלולות    ובמקום השבועה שם פשרה / ובה גזר מקום גזרו באלות    וימציא תעלומי האבדות / ומהעושקים ישיב גזלות    ושם מלוה לאיש עני להשיב, / בעוד שמש, בגדיו החבולות    והלביש מערמי התבונה / והיו היחפות בו נעולות    ופתח לחכמים האטומות / ומי יפתח דלתות שם נעולות?    והוא נבחר, בעת אין שם זבחים / לאל, משי וקרבנות ועולות    והוא הזהיר עלי צדק וצוה / - הירצה בעגלים או עגלות -    אמת כי בו עוונינו מחויים / וחטאת דורשי חפצו מחולות    וכל חכמות לחכמתו עזובות / וגם מבעליהן הן שלולות    ונקראות תשובותיו בבבל / ונפרשות בראשי הקהלות    בסוד ראשי נהרדעא וסורא / עירות הפלילות הגדולות    הרימוהן עלי כל התשובות / ובזהב כתבום במגלות    ואומרים: מצאו אנשי ספרד / פליאי התבונות המעלות    וחזו האמת גבר ברבם / וחזינו אנחנו מהתלות    ולבשנו לעמתם קרעים / והמה לבשו חמדת שמלות    והיתה גאותם כאריות / והיינו לעמתם רחלות    ושריגי תבונה הם קטופים / ואין עולל, וקטפנו מלילות    ועיני עוריהם נפקחו בם / ואזניהם, ואזנינו צלולות    ברב הרבה ששוניהם וחדם / וחדותם להגלות תהלות    ורב האיי כלא היה לפניו / וקטן מענות אותו במלות    מזמותיו יפיצון כל מזמות, / ותחבולות לכל אדם - חבולות    וחכמת שוטרי חכמות גדולות / אשר הורה עלי דרך גמולות    פני רב למדנו הכעורות    ומלא הנפשות היבשות / עדי היו במי הבין טבולות    במים לא אנוש ישחה בדכים / ואם תרד לסוף תמצא מצולות    וחכמתו רחבה מאדמה / ואם יש לה גבול - אין לה גבולות    יפצל מפליאיה פצלות / כאיש פצל ליחם בם במקלות    ותלדנה תבונותיו בלי ציר / ולא קשות ולא רוגזות וחלות    וכל עת הן מחדשות ועלות / ואם הנה מישנות ובלות    אשר הנה לכל צמא ועיף / מזי רעב כצמוקי דבלות    ודעות הגלויות - לחכמים, / והוא ידע לנסתרות ונגלות    והכל פוצחים רנות לשונות / ובלבבם לרבם רב מסלות    אשר הזהיר להדליק נר נשיהם / והפרשת תרומיות וחלות    ומצוותיו וחקותיו ודתיו / מישרות נכוחות כשפלות    ותוכחותיו לכל ראשים עטרות / וכצפירות עלי קדקד סבולות    אשר הנה בעינינו בתולות / וכמונו ועמנו שגולות    והן רפאות שרירי נוססיהן / ולמזורות מזורות גם תעלות    והנה למגששים כמאורות / וכנרות דלוקות באפלות    ומימי אב אבי מלאך עתרות / ותלמיד רב, אשר הנחיל נחלות -    אמת לא קם בישראל כמותו / אבל כי איש בגבעת הערלות    אשר מל הלבבות הערלות / והשכיל הנפשות הסכלות    וקרע כל סגורי לב אוילים / ונפשותם מפלשות חלולות    וכל סתום וכל נעלם ועמום / מגלות הן לקשיות עפלות    והוא אחד ואין שני לערכו / ונפשו בם כמלך בחילות    עלולה היקרה מתבונה / אצולה מאצילי האצולות    מהירה לעשות תחבול ולו ה-/חרוצה נחשבה מהעצלות    לכן יקל ויקטן מכבודו / אגר שבח וחבר מהללות    וקציתי קצת הודו, וחסר / דלי מיאור ונטף מתעלות    ובראותי יקר השיר ויתרו / הכינותיו לנוהו מסלות    והעדיתיו בעדי הבדלח / והענדתיו עטרות מתהלות -    ואמרותי אמרות הטהורות / במאזני שיר ומשקלות שקולות    ומצאתי בצורות כעזובות / וחשבתי במחשבות כלולות    והיו יודעי שפה ברורה / וכל אמיץ לדבר צח במלות    סחרחרים ולא מצאו ידיהם / והנה לעזוז ידי אזולות    ומשלתי לשון עברית, ועזי / כבדיה לעמתי נקלות    ועשיתי לפוציה מסלות, / כמו כן לערוציה תעלות    ולו עוכר עכרני עכרתיו / כחדקל וכפרת בהמלות    ורגלי בה כרגלי הראמים / ורגליו בה כרגלי הנמלות    ועננוהו וכסוהו אבקים / ולא יכל לצעדו בנעלות    והיו לי לביאותיו כשיות / וגם נפלו לאותותי קטולות.    ואל תתמה בשירות היקרות - / תמה מהשמונה הכפולות.        "
2121,שמואל הנגיד,32,1,1,1,1,0,0,שמואל הנגיד,   	 	 	    / ר'    חפץ לדעה אם לאיש על חברו  יתר ואם שוו בטובה וחובה  יתר לאיש נמצא עלי-איש בחכמת  לבב וביראה ונפש נדיבה.          
5527,"אד""ם הכהן",247,1,2,3,1,0,0,"אד""ם הכהן","   	 	 	    על מות לבן זה  א  1   עשרים וארבע שנה בן לי אמצתי  עמלתי גדלתי גלתי עלצתי  עד כי שכלתי הה –! עדי קברתי  עשרים וארבע שנה הבן! אמצת  עמלת גדלת – מכל פרצת  עדי גם מת הה –! ואני נשארתי –.    2   עשרים וארבע שנה רבות יגעתי  כל חילי ועמלי לבני זרעתי  חרדתי שקדתי עבדתי הבל!  ובני זה יגע עד נגה אורהו  ובשרו דלל עד חלל1 לבהו  ויהי לנהי כחי ומזורו אבל –.    3   עשרים וארבע שנה הבן! חלית  וכשב בינות וכבן יום נקית  וכרך גוך כן חזק בך הרוח  רפאתי הגויה אך לא נרפאה  אתה – הנפש ומרפא מצאה  עד נחרת שמך במדינות על לוח2.    4   עשרים וארבע שנה רופאים רפאוך  כל אבקות – כל שקוי רוכל3 רווך  עד גם השקוך מי הבארות שמה  כל אלה לקחו הון רב און וכח  אחר גם מות לקח המלקוח  כי על תחבולות איש הן ידו רמה.    5   לא האמינה נפשי כי מת אראך  כי עיני שמשות אור יכבו תוכך  לב עז ממות על יומו גם ילא  פה מחריש כל פה הוא ידם לגוע  לשון תוכל לכל לא תוכל נוע  עד בוא אך רגע וארא כל אלה.    6   גם עצבון רופאיך לא העציבני  גם רפיון רפאותם לא עוד הרפני  כי חיי החיים היו חייך  חיים מלאו אורה איכה יועמו  ובעצם תמם איככה יתמו  עד בוא יום אחרון ויאמר איך!.    7   מקני צפורי הה מי הבריח!  מביתי מזמורי מי זה השכיח!  מי נפץ כנורי ויקרא נהי!  ולכל חמודותי מי אמר לכנה!  אל כל תקותי –: רגע התהפכנה!  ולנפשי – “חיי אל-חיים!” ויהי.    8   ""חיי וראי חיי בן עת יתמו  (חיים שבם גם חייכי רקמו)  וחיי וראי קברו בשדה צלמות""  מי צוה כל זאת אלהים! האתה  התחיה אותי ובני זה המתה?  ממית ומחיה הנך גם במות!    9   הס! אל תאמרו מת הסו אל תזכירו!  מה עיניו תסגורו וכבר האירו?!  מה תורידו ארץ בן כאור יעל?! – – –  נר מה יוקד? – מוקדי אש בי נגעו!  מה בגד אקרע? – הן שמי נקרעו!  הודי חלץ מות מה אחלוץ נעל?!    10   מה קבר צר זה ופי זו הפחת  רחב לב הבן היכיל בור שחת  ומה קינה ובכי אלה תשאו  אם רעם מרום לא יתן קולהו  אם הים בעים4 לא יתן מימיהו  די קינה ובכי לבני לא תמצאו.    11   גם אלה אין די בם לענות על קרץ –  קול שדי איפוא! שובר מוסדי ארץ  אי כל מי קדם אז כלה שטפו  ותהום הרת רעש מה תתמהמה  לברקים להבות אש גלים הגבה  הה אין די לי בם – גם אלה עוד רפו –.    12   המקוננים איפוא! נא חושו השקיטו  סערת אש לוהט – תוך לבי הביטו  נא חשבו חיש מלים אולי תמצאו! –  אם אדם אין לא יוכל עשוהו  תנים לי קראו מילל מדבר תהו  ובנות יענה עמי יענו יקראו.    13   יבכו ויבכו ויכבו הלהב  הן לבי בי בוער ויקודו רהב! –  אך סורו כלכם וכבר אש הוצתה  הן אש לבן היא איננה מכאבת  הלא גם תוכו קדחה הלהבת  ועדי כי שרף גם בו לא כבתה.    14   לא גם דמעה אמח מעל אפים  מאש לבת לבי יצאו המים  מדמי שם רתח עיני יזעו5  דומעות מעשן עולה אל קרבנה  לבי הכבשן וארבותיו הנה  מי איד הבן הם מבורו נבעו.    15   זה אידך הבן! על לבי הוא יעל  משם יסק על על עיני ממעל  על כנפי רוח בער אנחות קרב  שם יעיב עפעף ויענן עינים  וכרעם יפרוץ שמך משפתים  ומטר עיני אחריו אז נתך הרב6.   16   אך דלה כל דמעה לבכות שברך  רזה כל קינה לחרות על קברך  כי רב מהן גם המת גם הקבר  כל בכיות תבל אם אחת תהיינה  כל קינות בה אם אחת תעשינה  כלן לא תשוינה בגדול השבר.    17   חד כידי7 מכידון חודר רוצע  עצמותי יחלוף כליותי בוקע  ירעץ ימחץ כחץ טבול ברעל  פידי מלפיד פה יבער בבית  הוא שרף את גני שרף הזית8  לא יכבה בבכי כי עוד ירב יעל.    18   ומנחמים! אתם עוד נחם תואילו  ידעתי נחומיכם כי תהבילו  למצוא שבר רב מזה ותנחמוני  מה רע לב אנוש אם נוכל נחמהו  באסון רב מאסונו מצא רעהו  חלילה לי אם בזאת תרפאוני.    19   גם למצוא שד רב מזה שוא תיגעו  את גדל מתי לא אתם תדעו  ולפיהו רב פידי איך תוכלו דעת  אך למה זה נחם אכזב תוכיחו  הן ימים על שנים רעות ישכיחו  אך זאת היא נחמת אדם תולעת.    20   או עוד נחמתי ברבות הפרץ  אם אמנם הגדיל מכל פגעי ארץ  לא עוד אירא רעה כי תשכיחנו  ובכן לא אשכח בן-אוני לנצח  אש תמיד על לבי יבער הרצח  וכיום המות כל ימי אבכנו.    21   או בגדולות לבך עוד אנחמה  על פיות על אגרות על ספר המה  ולאיש חי רב שנים הם כל מליך  ובכן לא בנעורים מזה עלית  ובמעט השנים מאה חיית  אך לא – הה! כי יגדיל שברי גדלך.    22   רק אני האב רב גדלו ידעתי  ובקרב רוחי את רוחו הטבעתי  ומות האחד נפש אחת יחץ  עיני מלאו אורו לבי רוחהו  כליותי עצתו ניבי מענהו  ובהלקחו – מה פשה בי המחץ.    23   ותמונת פניו המלאה אור דעת  על קירות לבי חקתי לטעת  ובאישון בת עיני היא הנוהרת  וברוח חייו מיץ חיי התכתי  בדם יסב בו כל דמי מסכתי  הוי מה עז הכאב! – הוי חרב גוזרת!    24   מלחומי לב9 אב האותו תקציע10  מזרועות האם בן זה אם תסיע  מאח אחוז בו איך אותו כרת  משתי אחיותיו עליו תתרפקנה  מנפשות רבים רעים בו תדבקנה –  לא אך הוא מות! כי כלם המתה.    25   לא אך עלינו משפטך חרצת  גם לבות רבים חכמי לב מחצת  גם הם הכו עמי ומאד יכאבו  ומרי צעקתם אגרות לי תשאנה  שם נהרי דמעתם אלי תנחינה  ולנבכי ים בכיי נהרותם שבו.    26   ובלב ולב גם אתם נחמתוני  אך פיכם דובר נחם ותרמוני  וראו! – גם עיניכם דמעה מלאו –  האתם לו תבכו ומה לא אני?  משמוע נעויתם11 ואני קרני –  הניחו את איוב ובל תחטאו.    27   אם אמנם אבלים נחם תואילו  ובשבר גדול שבריהם תשפילו  הן לשוט בארץ הלא תחכמו  ספרו לאובדים רב-שברי ספרו  משפט מתי זה ומותו – עוררו  יקשיבו מה שד מה פיד וינחמו.    28   סורו ממול עיני חיש פן תטבעו!  ממול לבי – ובאשו בל תגועו  וכמו אידי זה יחיד12 הניחוני  פה לבי לבי בדמעות אמסנו  ובעד עיני בבכיתי13 אריקנו  וכתם דמעתי אז בואו נחמוני.    29   אך בכיי יתם עת חיי יתמו  ויגוני ידם עת ימי ידמו  ובני זה אשכח כי תבל אשכחה –  שובו (אל-נחם) ותנו לב וקרעו!  ובכו פה עמי אם לבכות תדעו  אני לא אדע – הן נפשי לקחה.    30   נוגים מי יתן – נוגים ביגון רע  מכיר מי יתן לי אידי יודע  משכיל אב שכול מבין בן מתהו  אי אח לצרה לשד יסתפח  אי חמלת אדם לנהי תתיפח  יתאבלו הם על מתי ואבלהו14.    31   מי נשים אלה הסופקות כפים  הנושאות בנהי קולן לשמים  ובניהן15 מעיני מים תשאבנה  אלה ליגוני נחומים תתנה  קינותן לבני תנחומות לי הנה  וכצרת לבי אם גם לא תרחבנה.    32   איפה המדה בה אידי אמדה  פנות לי התהום לו אוכל אפקודה  או שליש16 בו שדי כל עפר ארץ –  פשה צרתי באר לא אוכלה  ובמצר לבי איך כלה הוכלה17  וסגורו לא תקרע ופרוץ בו פרץ.    33   חמס אזעק ושד מר אשוע  אולי צרתי תצער תגרע  ותהי זאת לצרי ללבבי פצוע  האל זה המר לי עוד גם זאת יעש  כי יכעס יריב על רב מרב כעש18  וכבר הוא הצדיק איש מלין נגוע – .    34   אבל איך אזעק הלא אבוש רגע  אם אזכור לבני כי לא חת אל פגע  שמעו ואספרה חכמים ותמהו!  כל ימיו חלה מר אנוש מחלהו  ובל נשמע על פיו עד עת גועהו  הגה: אוי והי – . כה דעיו גבהו!.    35   על כן גבה אידי מקינת אמר  ולפי אין מלים יהיו לו בית חמר  כל קינה אאמיצה לא תעצור כח  גם אך אזכרך כן מלים אעצורה  קינתך על הלוי כי אזכורה  על מות משה, נתן, ובן מנוח 19.    36   אם לצעוק לא אוכל כי זאת געלת  ולקונן אבוש כי מני גדלת  אולי טוב כי אחדל כי אתנחמה  אך הה! מי לי – ובני אתה אינך!  ומי נחומים יורני בלתך  בגדול חכמתך בשפתך נעמה.    37   הוי בן חף וטהר-לב צח וכליל יפי!  כבשר כרוח מאין כל-דפי  מלא חכמה ותם מעודך ילד  היש מה טוב מה ייף לא בך אצרת  יאמר כל יודעך אם אחת חסרת  יאמר היש לי נחומים בחלד.    38   מורה לבני עני חכמה ודעת!  לשון וספר עד ידך מגעת  לא תחוש לחלי מרוב אהבת רע;  גם כבירים ממך ימים בחלד  הכירו כי זקן מהם הילד  ותהי גם לצמאם נחל נובע.    39   ומתי סודך אלה ישובו עתה  ויגלו לי גדלך צפנת אתה  הוי כביר כח לב! הוי אמיץ רוח!  הגם מני הסתר כח עצרת  דרכי נפש רמות דעות בררת  נשגבות משמוע מכתוב על לוח.    40   עשרים וארבע שנים תקוה רמתני  כי פרצה בינתך אשר שמחתני  מחליך הטמון כי יעציבני  גם מהוד חכמה פניך האירו  עד כל רואיך חליך לא הכירו  פתאם! פרץ גם הוא ויכריעני.    ב  41   עשרים וארבע שנים צנים קרוך20  עור חזה ואף לקדוח שבוך  עד כי בכבדות רב יפריש הלח  עד בשאון קול פורץ21 ירעיש כרעם  ירגיז כל הגו יצא בהמון זעם  קול נהמת לב הוא לב שומעיו פולח.    42   הוי מחלה בוגדה! מתנכרה!  מה תדכי תשוחי הוי מסתתרה!  עד קרוב לקבר לא תתודעי  ובסתר חזה שם חרמך שטוח  עד תאכלי כליל כל כנפי הרוח  וכרמה מתים חיים תבלעי.    43   תאכלי הבשר ובעודו בבית  כי תבעירי אש בשמיר ושית  בעצמות כי יבשו בדם קודח  ובכל משמנים רזון תשליחי22  וברוחו בל תגעי אותו תניחי  את כל הוא ידע אך מותו שוכח.    44   עוד יוסיף יאכל ולאכלו תוסיפי  עוד יוסיף ישכיל ולסכלו תעדיפי  תקוה תסיתי לסתיר יום מותהו  ותנהליהו כן אט אלי בור שחת  שאנן כן ילך ובשובה ונחת  עד יכל גופו עד יורק23 עורהו.    45   המעט אותות אלה כי עוד תקרינה  הלחי תתאדם רגלים תצבינה  ועדן לא שבעת עודך שואפת  עוד גם מקרב תניסי כל לח  גם יזע בלילות כל און לוקח  הוי ראשונה בקללות – הוי שחפת!! 24.    46   במלאת לך כל אלה אז כף תמחאי  מהר את המות אז גם תקראי  ובידו אך מחנק – ויהי כרגע  ושניכם לרופאים אז שם תלעגו  ולקול אבלים בבכי יתמוגגו  כי כלם לא ידעו משפט הנגע.    47   שדי! הגם לבני אלה עוללת  לבני זה הרך לו חכמה אצלת  לבני מילדות הגה בספריך  לבני הורה שמך לבני גילהו  חוקר פעלך ולדורשיו יורהו  שש לעשות צדק ראה באשוריך25.    48   כל אלה אלהים איך לא חשבת  ותפלות חכמי לב גם לא הקשבת  עפות על אגרותם מקצוי ארץ  מגדולי עמך מראשי דורנו  כלם חרדו ללשונך ולשוננו – .  אהה! גם לא יכלו לעמוד בפרץ.    49   ושפת קדש גם את – אשאל איככה  בפרץ לא עמדת אז בפרוץ ככה  בבני זה הבונה את פרצותיך  בבן הבונה ופרוץ גוהו  בבן המנצח ברפות רוחהו  הולך למות ומחיה חרבותיך.    50   ובן עשרים שנה היה הילד  וכבר הרים אז קרנך כה בחלד  ומה היה לו חיה כימי כל גבר –  ובמות הבן זה איך בת אל לא עצרת  מי יאבד לך ולאב אובד לא זכרת  ולכל-בו חיי רוחך רוח עבר.    51   מי בלעדיך חין ערכו הודיע  ושמו תימנה26 מי בלתך הגיע  עד לטהר-לב ראש בוניך לוצאטו27  ומה הבאת לו ומה חננתיהו  הלשמוע היום קינים על פיהו  אשר עוד על פיך גם ידיו פרטו.    52   איך גם בו מחלה זו מוקדה הבעירה  ששה חדשים גם שמנו הקטירה  עלי מזבח חמה יומם גם לילה  אחר שמה בו גם כל אותותיה  ומחריש דומם קבל מכותיה  ובכף ראש למשפט נתך מלמעלה.    53   העל כן באו לך טרם גועת  מכאב על מכאב שחרם בל ידעת  עד רעים – בל ידעו – מבוא הרחקת  כי כן גם צדקתך מדל נפלאה  בל ידע שחרה מאין לו באה  ומחסור כל רע דעת העמקת?    54   הן פיך דבר לי לפני מותך  אב רחום לבנים אין זולתך  ומה זה בן יקיר! עד כה נשגבת  לבלי גלות לאב רחום כמוני  כל ימים חיית בחלי ועני  כי רע כי מר לך ומאד עת כאבת.    55   מאה ושמונים יום על זה מזבח  עלית לבקרים שקט בוטח  ממשכבך לילה על כס לשבת  אני וביתי פרשנו ידים  פה הבן יקטר עד בין הערבים  אתה הכן28 תשב מבלי עצבת.   56   תרדמת עועים אז תפול עליך  “עורה בן אהוב!” קראתי אליך  “הניחה לי לישון” אז עניתני  “לא שנה היא בן נעים!” לך אמרתי  “אם תוסיף לישון כה הנה נגזרתי”  וברב כח קמת כי רחמתני.    57   ככה נעשה יום יום מלבד ארחך  קול שועת חזה בא לגרוש לחך  הרעיש כל גוך וירעש הבית  ויתן באשו – חרה לך עד מות –  וינח רגע ותשב שלהבת  כן אבל נבל הדר עץ הזית.    58   איום מן היום הלילה בא לנו  קול נאקת לבו בזועה עוררנו  קמנו רצנו ובני יושב הנהו –  (הבן מעודו לא שכב בליל  כי אז ספרי קדש יקרא בחיל  עתה לא יתן לו לשכב מדוהו).    59   מה לך בן יקיר! אז לשאול נבהלתי  “הן רע לך לילה זה” במרי שאלתי  ""איננו רע מכל לילה – "" ענית  “רק נדמה לך כן כי אלי חרדת”  כן גם כל מכאוב ממני כחדת  ותנחמני – ובלבך שד כסית.    60   אך לילה אחד נגלו מכאוביך  אז כי הובלנוך על משכבך  ופתאם על פניך בו נפלת  נשען על צדיו דומם על כפים  חשנו ונרם ראשך על ידים  ופלגי מי דמעה למחות השכלת.    61   אז פרץ הבכי גם מפי כלנו  בספוק כפים קולנו נשאנו  ""מיכה יוסף בוכה!! אבן נתכת – ""  חיש התחזקת ותובש הנחל  הגו גו שפן הנפש כשחל  וכבר רואים נחנו כי היא הולכת.    62   ובאחרית ימיך – הה! נפשי תשוח –  כי תנע – ידעך מאפך הרוח  ותהי אז כמת כי אז גם נאלמת  פניך חורו נטיו עיניך  כן תדם – עד שוב הרוח אליך  אז אמרת כי גם מות טעמת –.    63   אריות וכפירים לביא וליש  אם לבם חלמיש צור סלע ושיש  למים היה לו קרם מקרנו  לו הם גם עתה הותי שמעו  רחמי אב למו ושכול גם ידעו  אז מהררי טרף עמי קוננו.    64   כח איך עצרתי יד אל איך נשאתי  בשלשת שערי מות29 לבני באתי  שבם מחלתו תעביר את דכיה  ובכל שער לחם30 אתה ערכתי  שם נפשי עליו מנגד השלכתי  ואהה –! ולבדי נסתי מפניה.    65   כח איך עצרתי בכלות כחך  ואני לרגעים יושב דם נכחך  אני מביט בך ובי כן גם אתה!  אך לבותינו נדברים אז יחד  כי חיש נפרדה כי יבוא פחד  ובכן נוריד חיש את עינינו מטה.    66   וכרגע שבנו ונשא אותנה  וחתת אימתה עליהן שכנה  חשכת צלמות עלטה וערפל  עיניך רואות כי עיני תדמענה  עיני רואות כי עיניך תשקענה""  לבי יהגה מר ""לו היה כנפל31 – "".   67   וביום אחרון הה! מה זה אראה שמה  ובני אשר רוחו לא עוד בו קמה  כי אם בנטותו על שלחן על מצח –  פתאם – וישב נשען על גבהו  ומטה ראשו כמעט אל צדהו  ונחרד אליו חיש – ושנתו נצח – – .    68   “מיכה יוסף” קוראים קול רם כלנו  וצעקה ומהומה התאבכו בנו  ויחרד המות – וכמו ירפנו  וכרגע פרץ הקול שבעתים  קול קוראים: “הנה מת!!” קול בשמים –  ואדם – כדמי מתי זה אראנו – – – .    69   מי זה אראנו הה! מת יושב ערש  לבוש ושתום עין יבש כחרש  הבני הוא המת! – ואני הוא רואהו –  ואלהים יראה לו גם ידם סלה –  האני גם אדם אם לא אתהוללה?!  אדם! – כדמי אלהים זה עושהו.    70   הלביאה שם תשאג ותזרה זעם  תתנפל תתגלגל תרעם קול רעם  אחד גוריה נשא קוף היער  זה אורי ויקרי מחמל כל גבר  זה הודי והדרי יוצא לקבר  נפשי ובשרי – ובל אסער סער?!.    71   אם מלך חסיד על מות בן המרד  אם למות על מריו הביאו פרד32  ובני צעק33 הוא מר, עד חמש פעם  אני כמה אצעק מה אשוע?!  על דם נקי בן לא ידע הרע  הבני אם אאליפה34 ישקיט הזעם.   72   איך נשאת הבן! רעות גדלו  אם כל רואיך לראות לא יכלו  איך רחב לבך מכל צוק ושבר  על זה מלבת אש יקד לבנו  על זה קר ממים רוח חיינו  קר מקרת גוך עתה בקבר.    73   ומים קרים בחיים היית  אם עיפה נפשנו אתה חיית  ובמשנה35 חייך כל הי המתה  עתה היה ביתי קבר ושחת  בו יהפך לנהי גם גיל ונחת  אך כזכור כי לא תחלוק בם אתה    74   גם הליכות ביתי אתה יעצת  כי אין כל דבר לא דעת חרצת  ובחלד אין זר מרעיונך  עתה כל אלה כן אותך יזכירו  ובהזכירם, דמעותינו ימטירו  ובכן יך בנו יום יום זכרונך.    75   נעים זכרונך ירוני טוב טעם  אבל גם ימחץ יהלום לבי פעם  לכן רץ לו הלב גם נס ממנו  וכתביך אלה עלי יסבו  חזיזים ורעמים עלי ירבו36  בנים לבני הם ואביהם איננו – .    76   אביט מושבך מחשך יושיבני  אשור משכבך ארצה ישכיבני  זה שלחנך – ישלח בי אש אוכלת  עיני משחור ודיו יחשיך קסתך  דמעות תמרורים יטיף לי עטך  בבכי ספרי קדש יגדיל קהלת37.    77   הה זכרונים אחרונים כי אזכורה  מראיך מליך אז, כי אחקורה  אלה לא אך יוגו לא אך ידאיבו  חצי מות המה המת ימיתו  ושארית חיים מרוחי יכריתו  ולשדי על מזבח מות יקריבו.    78   על ראש כל יום נוחי אם לא אעלך  אם לא עלי כל גיל אעל גלך  אם לא על משכבי – משכבך קבר  על לבנת בגדי – תכריך בגדותיך  על זה שלחני – שלחן תולעתך38  אם אשכח – אשכח מאל וגבר.    79   אף כי אקרא אכתוב לשון וספר  כן חיש יחרידני קול אמרי שפר  מהריסות טרויא39 משירי בת ציון40  או משאר שיריך או אמרי פיך  וימותת נפשי ומת לב אביך –  ובנו המת אז יראה בחזיון –.    80   רוח בן המת אז אראה ברוח  איך בו רוח עז וגבורה ינוח  נצב על רוחי החת מני שבר.  הוא שר עם הלוי 41 הריסות ציון  עלי כנור דוד עלי הגיון  ואני חרש דומם כבני בקבר.    81   ובנות חלדו עשרים וארבע נצבו  את המשורר הצעיר חיש סבבו  ונהי מר תשאנה – הוי חיל יאחזני – !  כל אשה תגיד הטוב בו ראתה  עד הצעירה בהן מהן עלתה  ותגל לי מסך שחור – ותראני…    82   ואהה! מה אראה – הזקן קהלת42  ופני בן-מנוח תחת מפלת  יעל איך פניה חורו נפלו  ושלמה כי נאלם בין הערבים  משה מת יט עינו לירושלים  גם מתים43 אז אל הלוי נקהלו.    83   חיש מתים אלה גם לבני יצאו  “הגם אתה לנו!” כלם קראו  ויען: ""אני עוד בחיים מתי!  רק לתמוך בשפתכם המעט חייתי  עתה פה עמכם שבת אויתי  וברית כהן44 עם הלוי כרתי"".   84   ""ומי שם החי – ומה לו בינינו  גם בנות אלה פה יראו עינינו""  הם ישאלוהו. ובני אותם יען  הוא אבי! – נדמה הוא מעת נדמיתי45  ושנותי הן אלה! – בהן נהייתי  והוא רץ אחרי פה יען… ולמען…    85   וישאו המתים מתי לנסוע  ויעבירוהו על פני בזרוע  הה! לשוא אחזתיו אולי אצילה  הם אותו חיש עם הלוי הסיעו  עד להריסות ציון אותו הביאו  שם הם ישירו ואני פה אילילה –.    86   אלה היצורים לבני יחד המה  הוא יוצרם עושם רוחו כי עצמה  ובנות שיר ציון אלה לו ילדו  עתה במחזה אותם אראה אחז  בהקיצי – וברחו כמים פחז  ואני שארתי ויצורי חרדו.    87   חרדות ופחדים עתה יאחזוני  לא אליכם יבוא אשר באוני  לא אליכם זרע אדם כאלה!  עשרים וארבע שנה רגע לא נחתי  בן דגול מרבבות הצל נצחתי46  ופתע נפלתי וארד פלא.    ג  88   עשרים וארבעה ספרי קדש המה  ובני חי בהם בם ידו רוממה  העל כן חיה מספר שנים אלה!  אלפי ספרי לשון מדע ודעת  ידע בלשונות מבלי כל מגרעת  וימינו בקדש לכתוב בל תלא.    89   עשרים וארבע שנה הבן חכמת  במקום פתחך פה שם חכמה חתמת47  עתה באים שומעיך ויספרו  ומשמחי לב חכם עודם מליך  אבל אבל המה אל אבליך  ומנעמיהם את בכים מררו.    90   עמך גם מרת מחלתך נעמה  כל מכאובי בה עמך טובים המה  עד גם מותי עמך מות איננו –  כן גם חיי עתה חיים אינימו  כי מותך דבק בם לא יעזבמו  אין רגע אין מקום לא בו אראנו.    91   ולעיני תמות יום יום ובכל רגע  ודמותך אז היא לרגעים לי פגע  ולפני תרוץ גם באשר אנוסה  ומה הם חיי! – הלא אך מותך  ורגעי כלם – רגע אחריתך  ולחלדי זה אמר “חדל נא חוסה!”    92   כי למה אמות כל היום מותך  אתה צחקת לו כל עתותיך  ואני אך בלהות הוא לי ופחד  מה אכזר דמיונו לא אשאנו  ובכל בכה וספוד לא אשקיטנו  ובטרם יקרב יך כל נחם יחד.    93   מה נעים היה מדברך לשמוע  ומה מתוק מצוף טעמך48 לבלוע  משבת עמך יחד – יקר אין  עתה מה נעים עליך לדמוע  ומה מתוק לי מהמר לשבוע  מהזכיר שמך על דמעות בת עין.    94   אך שמך אזכיר ודמעות תזלנה  בכה ובכה אז עיני תואלנה  מלבי הנמס תדלינה מים  ובנחת, בלעדי, להן תבכינה  בכה ובכה אין מעצור להנה  עינים בוכות על מחמד עינים.    95   ובמסתרים לבכות ובמסתרך  ההרה אמלט שם אל קברך  ולעיניך אולי בכיי אגיעה  אהה! – ואבניך בוכיות שמה  על הוד גו ודמות יבלו באדמה  אבנים בוכות על אבן הופיעה.    96   הו הר הרה בן! ואני הוא הורהו  ובני אם שבית קח גם יולדהו  והיה גם אתה כהר בגלבוע49  או השב השבי ותנהו מפיך!  צא מיכה יוסף! אני פה – אביך!  “לא אוכל אבי! אבנים לקרוע”.    97   איך תחת אבנים –! איך קבור אתה! –  אי שמים! אי ארץ! מעלה! מטה! –  איך פה עמוק המדבר על כל גבה!  על הררי אלף50 על ארזי אלוה  על ככבי רום על אל אלים גבוה  הבני פה עמוק – הוי אנוס אעזובה!.    98   האעזובה? – הן עמי אשאהו!  פה בסגור לבי פה עמי קברהו  ולמצבת אבנו היה לבי סלה  גם קינתה זו על לוחהו חקתי  ובקירותיו – ארונו הכינותי  וכנשר עם קנו ארוץ כרמלה.    99   ארוץ שם השדה כרמל ויער  למקום שם ילין באביב הנער  שם שר עת זמיר על כר, עץ, ועין  שם חי עודנו! עוד ישיר בינימו  שם שיחים ישיחו מה חק עלימו –  אקרא שירים אשמע – אך שרם אין!.    100   לילה שם אשמע בכות וילל סער  אנחות הרוחות מבכאים ביער  ובכי עינות מים המות יבלימו  עלי יתנו קול “אן מחמד העין?!”  ויענם ההד מנגד: הה אין""  ויקוננו כלם על השר עלימו.    101   ויצעק הינשוף עם כל החיל  לנהי הפך שירו המזמר ליל  כל צפור שדד הציד בניה –  ולהמר עמי על הבן סבוני  ואשפוך שם מר נפשי – ויענוני  “פה גם נפש בנך כלו שיריה!”.    102   ""כי גם שיר אחרון שר פה אתנו  הוא שירו התפלה בו זכר לנו –  ופתאם יצא ובל שב עוד הנה""  “התפלה שר אחרונה?!” מר צעקתי  “התפלה לאל היא!” כפי ספקתי  “מאז בא אש בעצמיו וירדנה!! –”.    103   ""מאז בא עם אשו אלי העירה  לאמור: מחלתי חם אש בי הבעירה  אז הוחל מוקדו המשאת51 החלה –  וכבר עתה בקבר קר הנהו  ובקר קירות בורו קפא דמהו  ובקרת קרש52 – טל ילדותו סלה"".      **  104   עוד בילדות ראית קט חלדך  ותאמר על כן לאריך עוד ימיך  ותחי לרגעים בעבור ישתרעו  קורות כל רגע כתבת על ספר  דברי ימיך הם ובאמרי שפר  עתה נקראים ולבבות יקרעו.    105   שואת פתאם היה מותך אך לנו  לא לך בן מבין! כי עתה מצאנו  כי זה חמש שנים בנת מותך  ובספר זכרון 53 עליו נבאת  כל יקרה עוד לך לדעת הפלאת  ונקרא לנהי בקרוא ספרתך54.    106   מרחוק על מותך רבות דברת  ומה זה מקרוב מלים עצרת  ושמו גם לזכיר מה זה התאפקת  כמה יגעתי בראות כי הגיע –  בראות כי תדע – אולי מה תודיע  אך שוא! – כי גם מן המות חזקת.    107   אם חייך עכרה מחלה נצחת  חיי ענג היו כבוד ונחת  כי מי לחוש חיים ידע בלתך  מי ידע לשוש כמוך על רע  לשמוח לחיות על חכמה ודע  ומה מרה לך הה! דעת מותך.    108   עם דעת רע זה איך לעלוז חכמת  ולכל חפץ55 לחלוק עת איך עצמת  עד כל חוזי בך תמהו השתוממו  לקרוא לכתוב למד ולהתרועע  לפנות מצוק מחלה – ולהשתעשע  ושמור גם צו ספרי מרפא לך שמו.    109   עודך אמר לי לפני יום המות  ""הבו נא (אם לשוא –) סוד רופאים שבת  בחנו נא וראו כי תם בי כל כח! ""  “ומה נעשה לך!” מלים השיבונו  ""חיו פה בטוב…! – לי אך בזאת חנו – ""  סוד רופאים בא – ומצרה אין נוח – .    110   אז אביט פניך בעבור אזכורה  ובדיך56 כלם – בעבור אשמורה  בל אשכח תבניתם כי תלך שמה  ומה גם אתה תביט אל הוריך? –  מה תשק ידי אם אין בה עזרך –  מה תלעג לנו “מה זה תבכו למה?!”.    111   הוי מות! מוחה פה חיים מספר  גם אתם ימים! – את זכרונם אפר  אך על שכל מלים57 לא עוד תמשולו;  ובני שאלתי “אי כתבי ידך?”  ויען: פה תמצאם פה נגדך –  ויוסף ויאמר “הם לא יבולו”.    112   בינך ובין מות כי היה פשע  אמרת: ""אבי! האין עוד כל ישע? – ""  הה! חץ שנון זה תוך לבי עודנו –.  אויה! אם עת ראית כי מת אתה  עוד חיים תחפוץ עוד עצות בך שתה  ובשערי מות עוד תנוס ממנו?! –.    113   היש לעשות מה ואני לא עשיתי?  מה מישועות ארץ לא לך שויתי  הה! ומה לא מישועות שמים –?  נלחמתי לך עד רוח בי לא קמה  גם הבאתיך אל מרחקים שמה  ומה לי הבאת? – חכמה כפלים!    114   זאלצברונן! – ריינערץ58 ! – הו בארות המים!  גם עדיכם בא הבן בשנתים  אל עינותיכם עינינו שברו  ""בן פורת על עין אנא הצילו!  כל מרפא לא הועיל אנא הועילו!""  וישב – ושכולים שמכם אררו.    115   וכמו שם במרחק שמך הופיע  כן שמע מותך שם עתה הגיע  ויז לי דמעה מעין כל שומע  תגר כל עין אך מקול מותך  תתן מימיה אך בזכור קצך  כצור במדבר ממטה בוקע.    116   ותאמר חכמה: לא רבים יחכמו  ""אם אחד מרבוא חבל לי שמו  ובאבו אהה! איך גם זה לקוח!""  בניה נוהים: לא רבים אתנו  בן פורת יוסף מי כמהו לנו  ולכבשה אחת איך הזאב שלוח!.    117   חכמה עשרים וארבע שנה נאצרה  בבני זה היא מתה עמו נקברה  כי הוליך עמו רב מאשר הניח  לפני מותו שר אל ככבים רע59  רבות שאל מהם חכמה ודע –  שם תרא עינו אשר פה הוכיח.    118   שם הבן הרך שם ירן גם יחד  עם כל ככבי בקר מבלי כל פחד  כי ידע שירם גם שירו ידעו –  אך שירי בודד ובני עמי אין  לו כמעט רגע משם יסב עין  ולשירי אולי גם עיניו ידמעו.    119   כבאר מים חיים תקר מימיה60  נדלנה יום יום ומלאה הנה  ומי עולם הם נצח לא יסחו61  כן גם אבלי זה יום יום אחדשנו  וברב דמעה לא אוכל אמעיטנו  וכעינות עולם גם עיני נפתחו.    120   כי זכרו לרגעים אשו שולח  וילהט נפשי כברק קודח  וכרעם אחריו אנחותי תגעינה  וכגשם דמעתי אז כן נגרת  אלה חלפו – מכות לבי נשארת  כל מרפא אין לי ותשועה איננה!.    121   כתבי ידו אראה חכמה ודעת  ותמונתו אביט על קיר מצעת  ודמות מצבתו גם שם תזכירנו  גם בנים ילודים בשמו נקראו  ובכי ונהי ביתי עוד לא נכלאו  אי כל-נחם –! מיכה יוסף איננו! .    122   זו מיכל הבת אחותך ילדה  אחריה נפשי גם רוחי נצמדה  ובעד עיניה האתה תראני?  האותך אחבק כי אחבקנה  אם אשקך הבן! כי אשקנה –  ומה זו דמעתי תזל אז עיני?    123   רב לך מות רב! הן מיום היית  מכה רבה כזאת עוד לא הכית  כלית היום כל אכזריותך  ומה לך עוד עריץ הוי טורף פרא! –.  לו מותך מות – לו עיני עוד תרא  הן חיי אתן מתן אל מותך! .    124   נקם לו אוכל הה! נקם לקחת  ממחלה ממות מבור משחת  מתולע אוכל בבני מחמד עין –.  מי יתן כל כשה אותי כליש  כבני אז טרף בן-שחר ובני עיש62  ויקום בן-תהו ויש בן-האין.    125   אבני אלגביש אף רעש ורעם!  קרעו נא אתמה בחרי הזעם  שמים קרעו לי ארץ רטשו  הררים וקברים כי יקרעו  כוכבים ורגבים כי יקלעו  חי ומתו אולי אז יפגשו.    126   הוי עצבון! כי עד כה עצרתיך  מגשת פתאם אלי הרחקתיך  פן תקדם לבוא ותבלע כחרב  ומעט עוד אך תוחיל ואני אליך  או אז אחל לנהות63 וכרב גדלך  אולי אז אוכל שאת לספוד לו הרב.    127   אזכור אזכור מספד מר 64 על בתי קוננתי  בל ידעתי אז כי זה אך נבחנתי  לפני בוא יום הזה לעשות בי כלה  יום מכל מספד מר מר שבעתים  בו יגדיל מות ירב רבותים  בו ימר לי עד המר לא אוכלה.    128   מה זה אשביר שבר65 מה ארב שיח  לא אמעיט שברי לא רוחי אניח  גם קינות שרים לבי לא הטיבו  לא נרפא המחץ עומד הנגע!  אם השיב נפשי יכלו כמעט רגע  את מיכה יוסף כלם לא השיבו.    129   הוי חלש ורך ענוג ורפה כח!  נענה לבני עני ולמט ישוח  מה זה כי תחזק מכל סופד עתה  ופני יודעי נהי היום הובשת  הן מת אתה ונהי חיים חלשת66  אך נפשך עז! כי חיית כי מת.    130   אגדת תבן על אש כי השלכה  אם קטן המוקד האש שככה  אם גדול הוא ורב אשו עוד תעל  אגדת שירי על פידי הטלתי  ותרב האש ומוקדי הגדלתי  וכאוד מצל אצא – ועמלי מעל! .    131   וכמו לא נמצא רופא אל חליך  כי אם זה המות כי גז חייך  כן נחם אל מותך הוא רק המות  כי במקום אינך כל נחם גם אין  על כן למקום ישך אך אשא עין  אם משכן שם קבר, אם מרום שבת.    132   אהלי קדר לי שמים אחריך  ורפידת שואה לי ארץ בלתך  ערשי וביתי לי עתה הקבר  ובקברך שם יאיר עתה השמש  אלי נסו משאול חשך ואמש  ולאור עתה יוביל מות כל גבר.    133   רבים עשו אבל רבים יאבלו  לשוא לבהלה הבל יהבלו –!  אפס כי אין נחם פה טוב מאבל –  אנוס ממך תבל מרעותיך  יחד אעזבכי עם טובותיך  אלה גדלו מנשוא – אלה אך הבל!! .    134   לך אלי עוד אקרא כלן לך המה  ידך רב לך גם יסר גם נחמה  אם יש גם לי נחומים אנא תנה!  אם אין – צק נא גם עלי הרוח  אשר על שירי בת ציון תנוח  ובטרם אלך לבני אקוננה.    135   אלך – ומות פה יעש מעשהו  ישוד אם מילדים בן מהורהו  יכרות אהוב מלב נחמד – מעין  ישפוך נחלי דמעה על דם השפך  דמעות הורים על דם בנים – ולהפך  טרם יבוא יומו ויהי לאין.    136   עשרים וארבע שנה טרם יגיע  יום יכל מות יום קצו יופיע  יושם בכלוא67 ויענה בכאב רצח  ישא שד כבני פידו ישיגנו  כליון ודוי זה אל זה ידפנו  עד יומו יבוא ויבלע לנצח.         חלל – לפי תהלים קט, כב.  ↩    לוח – הכוונה לכתבי–העת שבהם פורסמו שירי מיכ“ל ודברים עליו, לפי הערת אד”ם. לא הבאנו כל הערות אד""ם. חלק מהערותיו הובאו והמקור צוין.  ↩    שיקוי רוכל,על דרך ‘אבקת רוכל’ שה""ש ג, ו. שיקוי נרדף לרפואות, משלי ג, ח.  ↩    בעים – בקצפו, לפי ישעיהו יא, טו.  ↩    יזעו – הזיעו, הזילו דמעה, צירוף דומה מצוי במשלי בן–סירא לא, יג.  ↩    הרב – הרבה, לפי שופטים כ, לח.  ↩    כידי – אסוני, לפי איוב כא, כ.  ↩    הזית – בן, לפי תהלים קכח, ג.  ↩    לחומי לב – לב קודח, לפי דברים לב, כד.  ↩    תקציע – תכרית.  ↩    לפי ישעיה כא, ג.  ↩    יחיד – לפי ירמיהו ו, כו.  ↩    בבכיתי – בעקבות בראשית נ, ד.  ↩    ועל המתאבל עליו, כלאמר אביו.  ↩    ובניהן – בנהי שלהן, לפי יחזקאל כז, לב.  ↩    שליש –­ מידת קיבול בה מדד שדי כל עפר הארץ, לפי ישעיה מ, יב.  ↩    הוכלה – נכללה, לפי ישעיה, שם.  ↩    על רב מירב כעס – על מי שרב עם האל מרוב כעס, וכבר הצדיק האל את איוב המלין – מתלונן – איוב מב, ז.  ↩    ארבעתן בספרו שירי בת ציון.  ↩    צנים קרוך – הצינה קיררה אותך, לפי משלי כב, ה וכתובות ל, ע""א.  ↩    הכוונה לשיעול.  ↩    תשליחי – תשלחי, לפי שמות ח, יז.  ↩    יורק – מלשון ירוק.  ↩    ויקרא כ“ו ט”ז.  ↩    באשוריך – בעומק אמיתותיך, לפי משלי יד, טו.  ↩    דרומה, היינו לאיטליה מקום מגוריו של שד""ל.  ↩    לוצאטו – שמואל דוד לוצאטוו (שד""ל), ראה קינתו של שד“ל על מיכ”ל, שש“ק, ח”ב, מהדורת תרנ""ה, עמ' 245–246.  ↩    הכן – לפי יהושע ג, יז.  ↩    בשלשת שערי מות – הכוונה לשלושה שלבים, לדעת הרופאים, במחלת השחפת, לפי הערה של אד“ם הכהן, שש”ק, ח""ב, עמ' 246, יט.  ↩    לחם – מלחמה, לפי שופטים ה, ח.  ↩    לפי קהלת ו, ג.  ↩    קינת המלך דוד על אבשלום בנו שמרד בו.הביאו פרד – לפי שמ""ב יח, ט.  ↩    לפי שם יט, א.  ↩    אף אם אדעך ‘בני’ אלף פעם, האם ישקט הזעם?  ↩    ‘משנה’במובן עושר ועוצם, לפי ישעיה סא, ז.  ↩    ירובו – יירו, לפי בראשית מט, כג.  ↩    קהלת – בהוראה כפולה. הספר שבמקרא, ושירו של מיכ""ל, ‘שלמה וקהלת’.  ↩    תולעתך – היותך מאכל לתולעים.  ↩    הריסות טרויא – תרגומו של מיכ""ל משירת וירגיליוס.  ↩    משירי בת ציון – ספר שיריו הראשון של מיכ“ל, הופיע בוילנה, תרי”א.  ↩    הלוי – הכוונה לשיר ‘יהודה הלוי’, שהוא תרגום–עיבוד של מיכ""ל לשירו של היינה בשם זה.  ↩    שמות גיבורים בשירי מיכ""ל.  ↩    מתים – תמונה מתוך שירו של מיכ""ל ‘יהודה הלוי’.  ↩    ברית כהן – אד“ם ומיכ”ל היו כהנים. מיכ""ל שהיה כהן כרת ברית של שיר עם יהודה הלוי.  ↩    נדמה הוא מעת נדמיתי – הכוונה לדומית האב בגלל מות הבן.משחק מלים לפי שינויי מובן בפסוקים רבים כגון ישעיהו טו, א;וכן שם ו, ה.  ↩    נצחתי – קיוותי, לפי איכה ג, יח.  ↩    חתמת – לפי ישעיהו ח, טז.  ↩    צוף טעמך – פאראפראזה לפי תהלים קי""ט, סו.  ↩    כהר בגלבוע – ההר שבו מת שאול לאחר מות בניו.  ↩    מקומות הנזכרים ביצירות מיכ“ל, הן במאמרים והן בשירים, לפי הערות אד”ם הכהן בשש“ק, ח”ב, מהדורת תרנ""ה, עמ' 247, הערות כד–כז.  ↩    המשאת – לפי שופטים כ, מ.  ↩    קרש – קרוש, קפוא.בכל הבית יש משחק ניגודים בין קור וחום, אש וקפאון.  ↩    ספר זכרון – הכוונה למכתבו של מיכ“ל ‘זכרון מות’ לקלמן שולמאן. ראה כל כתבי מיכ”ל, דביר, תל–אביב וירושלים [ללא ציון שנה], מהדורת יצחק פיקסלר, עמ' 267–269.  ↩    ספרתך – דבר ספר, לפי תהלים נו, ט.  ↩    איך עצמת – עצרת כוח – לחלוק עת לכל חפץ, לפי קהלת ג, א.  ↩    ובדיך – אביריך, לפי איוב יח, יג.  ↩    שכל מלים – לפי משלי כג, ט.  ↩    ערי מרחצאות–מרפא בגרמניה.  ↩    תהלים קל“ט כ' וי”ז.  ↩    תקר – תהיה מקור (בהשאלה מקור דמעות), לפי ירמיהו ו, ז.  ↩    יסחו – יסחפו, לפי יחזקאל כו, ד.  ↩    בן שחר ובני עיש – שמות קבוצות כוכבים.  ↩    לנהות – לקונן (מן נהי).  ↩    מספד מר – שיר באסופת שש“ק, ח”א, שבו קונן אד""ם על מות בתו.  ↩    משחק מלים על הכתוב בעמוס ח, ה, וכאן הכוונה אתנה שברי.  ↩    לפי איוב יד, י.  ↩    יושם בכלוא – יושם בכלא, לפי ירמיהו לז, ד.  ↩           "
2674,שמואל הנגיד,32,1,1,1,1,0,0,שמואל הנגיד,"   	 	 	     1    — — ∪— — ∪ — — — ∪ — — ∪ — — — ∪ — — ∪ — — — ∪ — — ∪ —    יונה עלי בן2 הדס, מה לך תקונני? // האת יחידה3 בלא דודך, כמו אני4?    יקד בלבי יקוד אש המלהט5, וקט6, // לולי דמעות עזרוני7 — שרפני8,    לא הדמעות אשר תראו דמעות אבל // נפשי נמסה ונגרת עלי עיני9.    הם יקראוני ‘אויל’ על אהבתך10, ולו // ראו כמותך — אזי ‘משכיל’ קראוני11.    יונה, התוכלי שאתי על כנפיך?12 // אלך ואראה דמות דודי בעודני13.          הידיד מקונן על פרודו מידידו.  ↩    בן – ענף.  ↩    יחידה – בודדה.  ↩    כמו אני – כמוני.  ↩    יקד בלבי יקוד אש המלהט – על פי ישעיה י טז: יקד יקוד כיקוד אש; תהלים קד ד: אש לוהט.  ↩    וקט – וכמעט קט.  ↩    עזרוני –לכבות את יקוד האש.  ↩    שרפני יקוד האש.  ↩    לא דמעות הן הדמעות אשר תראו אלא נפשי היא הנמסה ונוזלת דרך עיני.  ↩    הם יקראוני אויל על אהבתך – השוה לעיל קסז 2: אשמע גדופה.  ↩    הבריות קוראות אותי אויל על האהבה שאני אוהבך אבל לו ראו דוד נאה כמותך היו קוראות אותי חכם.  ↩    על פי תהלים נה ז: מי יתן לי אבר כיונה אעופה ואשכנה?  ↩    בעודני – חי. על פי תהלים קד לג, קמו ב: בעודי.  ↩           "
2523,שמואל הנגיד,32,1,1,1,1,0,0,שמואל הנגיד,   	 	 	     חדל נא מחשוב און בלבך  ומזכרת עלי-חבר תנואה  וסורה מעשות מעשה הבלים  ותעתועים אשר אין בם הנאה.          
5747,רבינדראנאת טאגור,262,1,3,4,1,0,0,רבינדראנאת טאגור,"   	 	 	         ערגה נפשי לעבור אל־החוף הרחוק אשר מעבר הנחל;  אשר שם הסירות עומדות בטור אחד, אסורות אל־מוטות הבמבו;  אשר שם אנשים חתרים בסירות בבקר ומחרשותיהם על־כתפם לחרוש בהן את־שדותיהם הרחוקים;  אשר שם רעי הפרות מנהיגים עגלים געים ושטו עמם אל־העבר השני אל־המרעה אשר בחוף, –  ואשר משם ישובו כלם בערב ואת־השועלים המילילים יעזבו מאחריהם על־פני האי המכסה חרלים.  אמי, אם כשר הדבר לפניך, תניני־נא, ואהיה למלח על־פני המעברה – כאשר אגדל ואהיה לאיש.      הנה אנשים אומרים כי בצעי מים נפלאים מתחבאים מאחרי החוף הגדול הלזה!  אשר שם מתלקטים מחנות בני־אוזים פראים בחלוף הגשמים וגאה הסוף הכבד על־גדות המים וצפרי המים תבקענה שם ביציהן;  אשר שם השלוים עם־זנבותיהם המפזזים ישאירו אחריהם את־אותות בהונותיהם הקטנים ביון הטיט הרך והחלק.  אשר שם גבעולי הדשא הארכים מכרבלים בכרבלת ציצים לבנים וקוראים בערב לקרני הירח לבוא לשוט על־פני גליהם.  אמי, אם־כשר הדבר לפניך, תניני־נא, ואהיה למלח על־פני המעברה – כאשר אגדל ואהיה לאיש.      אעבור הלוך ועבר, הלוך ועבר, מחוף אל־חוף, וכל־הנערים וכל־הנערות אשר בכפר ישתאו לי בעת עלותם מן־הרחצה.  ובהגיע השמש עד־חצי השמים והבקר יגוע לעיני הצהרים, אז ארוץ ואבוא מהר ואסור אליך ואקרא: “אמי, אמי, רעב אנכי”.  ובחלוף היום והצללים ירבצו תחת העצים, ובאתי הביתה עם־העלטה.  לא אלך מעמך עד־עולם לבעבור בוא העירה ולבעבור עבד כאבי.  אמי, אם־כשר הדבר לפניך, תניני־נא, ואהיה למלח על־פני המעברה – כאשר אגדל ואהיה לאיש.              "
3163,שלמה אבן גבירול,40,1,1,1,1,0,0,שלמה אבן גבירול,   	 	 	         ועיני שקטה במעט תנומה / וראיתי ככוכב באדמה  ושמחתי עלי נפלו בידי / וששתי כעלי גביש וראמה  כאלו העלהו יוצרו ־ עת / הקיצותי ואין עמי מאומה.            
3800,אברהם אבן עזרא,46,1,1,1,1,0,0,אברהם אבן עזרא,"   	 	 	    (פזמון)     אל בשמים המון מים בתתו –    ירוה בם חלדו ותרב תפארתו.    ישלח את דברו וברכותיו אתו,    לתת מטר ארצך בעתו.    באמונה שמך מתנשא לכל לראש    וכל יושב ארץ חסדיך ידרש.    אתה תענה את שמיך בראש –    והארץ תענה הדגן והתירוש,    ועץ השדה פריו יתן בעתו.    רחמיך רוח רצונך יעוררו    ושנת טובתך לבנים יעטרו;    וכל חדש על טוב תחדש יזמרו,    כי הם ועיני כל אליך ישברו –    ואתה נותן להם את אכלם בעתו.    מעבדיו מעשה ידיו לא ירף    אל בוחן לבות וכליות צורף,    ובכחו לזמן לכל בשר טרף    יצר קר וחם וקיץ וחרף,    את הכל עשה יפה בעתו.        "
2721,שלמה אבן גבירול,40,1,1,1,1,0,0,שלמה אבן גבירול,"   	 	 	    ולו לאחד הידידים הקרובים ביותר אליו אשר שלח אליו עטים     ידידי סב ודמה / לחכמה תעז מ- / עשרה שליטים    מרומים שבתך, / ודורש בלתך - / כדורש לאטים    תנפף תלפיות / וחלילה להיות / שפתיך שטים    אבל לא יתאפק / לבבך עד יפק / זממי השטים    והצדקת עדי / ביום באו עדי / עשרת העטים    אשר גבה דרכם, / ואם אגיד ערכם - / סעפי ממעיטים    כזהב עת צקת / כמראה ברקת / כדרים ובהטים    כספיר וכלשם / כחוטי הגשם, / כגבי שרביטים    וכתאשור וברוש / ושרביט אחשורוש, / כחצים ושבטים    כלבנת קרן שן / כצהר בין דשן, / כסלת החטים    כקרני מזבח / כמו ראש גבח, / כתורים נמרטים    כקנה עם קדה, / כאצבעות שדה, / כצוארי עיטים    כעמודי בירה, / כקנה המנורה, / כבדי השטים    אשר הם למחוקק / בעד כל דב שוקק / רמחים ושלטים    לשונם דק כחוט / וכחץ השחוט / ידבר משפטים    תניפם יד-אמן / והם לפאת תימן / כלב חכם נוטים    לאט ילכו ולאט, / ואם בם יד תשאט / ינוסון כפלטים    וחרקו שן חרוק, / והאגרת - רק / פתנים מלעיטים    חשב האגרת / כמו ים כנרת, / והמה - כמשוטים    יגלו בה סודות / כצצי השדות - / ואינמו בוטים    כברק בה יברק, / כצפרים ישרק / אשר אכל לוקטים    ודרך עוף דרכם / אשר ביבש חכם / ירוצון לרהטים    בלי גרון קורא / יביאון כל דברי / ספרד לפוטים    דברם ינכר / ופימו יסכר / בקרב ילקוטים    שאר טלם חרב / וכמרירי שרב / כסותימו עוטים    וברבות הקרה / וקרח הנורא - / לבושם מפשיטים    קשורי גביהם / כאלו מתניהם / חגורים אבנטים    שמך במו אחרש / בשיר בשם ראש / כסותיך לוטים    יישר כל עקב / ויתנך, יעקב, / כיעקב לשבטים!        "
5191,צבי שץ,190,1,3,4,1,0,1,צבי שץ,"   	 	 	     למחרזת אשאיר לך ארבע אבני-חן    אריתין בחיים בעדך:    נפך-טל וברקת-זעה,    פנינת-דמע ואדם-הדם.        בקר-בקר ספרו לי רסיסי-הטללים    על הנער, על חן הבריאה –    עד עברי בשדה ביום-קיץ יוקד    ואראה את זעת-העובד.        אז אכיר גם בעל, בעון.    ולעת דמדומים, עת פוגת חלומות –    וראיתי דמעה בעינים כלות,    ובדמע נשקף היגון.        ואחר בא הליל עם חשרת-צאליו,    והמות שלף את חרבו, גם שלף,    ועל קצה-להבה רטטה טפת-דם…    ותלחש לי: “דיך!  הכון!”    נא-קבלי למזכרת עולם    זה הלקט – מתת-זכרון!       תר""ף' רפה       "
4492,שלום שבזי,54,1,2,2,1,0,0,שלום שבזי,   	 	 	    חתימה: אלשבזי (6: ילוד יוסף)     אדון עולם ישגבה לדלים / אשר הכל מאור פניו מחלים:    לטובו נוהרים עני ועשיר / ולשועים ינהלה ודלים:    שכינתו מקבלת לשפע / ומשפעת לנכבדים וקלים:    בסוד השתלשלות עשר בעשר / אלי עשר ועשר המגלים:    זכות על כל בני גולה תעורר / במטרות עז ועת רצון טלולים:    ילוד יוסף בחסדך חון ורחם / ותשפיע שלומות לו כגלים:        
22,יהודה ליב גורדון,2,1,3,3,1,0,0,יהודה ליב גורדון,"   	 	 	     הצבי חלה וישכב בפאת ערש  וצבא צבאים רבים לראותו באו,  ויקיפהו ויתחרשו חרש,  לא בעבור גהה למזרו ימצאו,  כי אם איש אל אחיו ספרו, ערכו,  קרת בתימו וחדשות צמחו.  ""הה – קרא החלה – אנא צאוני  ובשלום למות כיום הניחוני!""  אך אל קול תחנוניו הם לא שמעו,  כי לראות אותו עוד רבים נקהלו  ובשבתם שם הן רעב לא ישאו!  כי כל אשר מצאו בלעו אכלו,  כל טרפי כל עץ עם נצניו רעו,  כל צמח כל דשא בשדה הזרע:  לא יעזבהו משם לא ילכו  עדי כל עשב השדה לחכו,  או אז נפצו מעליו, וירע  זה לצבי יותר ממחלתו,  כי עתה אין לו כל לאכל לשבע,  והוא לא יוכל קום ממטתו,  ויהי גורלו ברעב לגוע  דומה רופא לצבי! עת יחלה גבר  רפאי אלל רבים עליו נזעקו  – בלתם לא ידע הדרך לקבר –  הונו עם אונו כעלוקות יינקו,  ומאומה לא יועילו,  את נפשו לא יצילו!  גם עוד רעה זאת חולה בין אנשים  (מדי דברי גם זאת לפניהם אשים!)  עת נתחל עד שערי מות נגיע,  בגדל המחלה עד כי אין מושיע,  אזי יבאו רבים לראותנו,  אויבי נפשנו אתנו ישלמו  וקרובינו הגאים עינימו רמו  לא דרכו עד כה על מפתן ביתנו.  גש-הלאה, דור תהפכות ומתי-תבל!  למה עת נחיה תרוונו עצבת  עד נקוץ בחיים, נשאף המות,  ובהגיע יומנו לעזוב תבל  תשובו ותיפו לנו פניה,  עד יכבד לנו הפרד מעליה.          "
6637,חיים לנסקי,385,1,4,4,1,0,0,חיים לנסקי,"   	 	 	       הלא שבים עדן מימים ימימה    אוזי־הבר אל אגמם בצפון.    להם יושיט הנילוס לדרך צידה    וכף הדלתה לשלום פרדה.    להם ירכינו ראש ערבים בנחל:    עופות המים, בואכם לשלום!    מי לי יאמר שלום־דרך על חוף הניבה    ועל הנימן – ברוך הבא?    לא יאמר ולא יברך; ידעתי.    אך מה ללב, מה ללבי, אעשה?    אשירה לו שיר־ערש על צער פרישה,    על רך מולדת וגיל פגישה.        "
5013,עמנואל הרומי,107,1,1,1,1,0,0,עמנואל הרומי,"   	 	 	     אמר עמנואל המחבר: הייתי עם השר המאשר  בעבותות אהבה נקשר  נתעלסה באהבים  ונדבר רק מהשירים הערבים  ויהי היום ויאמר אלי שמעתי אומרים  כי רבי שלמה בן-גבירול חבר שיר ממאתים טורים  ספיר גזרתם  השמעת עליהם או ראית אותם  ואען ואמר חייך השר ראיתי ועשיתי כתבניתם וכמתכנתם  לא יתן סגור תחתם  ויפג לב השר כי לא האמין  ואמר חי אני אם אש להשמיל ולהמין  ויאמר אלי השר אדני: הגד-נא לי איך היה הדבר בני  ואען ואמר ידע אדני  כי היה לי רע נאמן  חומל עלי ורחמן  ענק על גרגרותי ענדתיו  ועל לוח לבי חקקתיו  ואהבת עולם אהבתיו  לא אקבנו בשם פן עליו יכבד  ולא אזכיר שם עירו פן אהבתו ממני תאבד  גבר בשכלו ובצחות הגיוניו  על כל אשר עברו לפניו  היינו בימי חרפנו בדמי החשק מתבוססים  ואבני נזרי האהבה על אדמתנו מתנוססים  גברנו בשירותינו על כל אשר קדמונו  ארזים בגן אלהים לא עממונו  ובעבור היותו אז בימי עלומים  ואני כביר מאביו ימים  ויומי פנה לערוב  והוא היה אל זמן העדנה קרוב  התחיל ללכת אחרי הבחורים  ולרדף אחר הבלי הנעורים  פעם ישיר ופעם ינגן  ופעם יחזיק צנה ומגן  ופעם יעמד עם שרים זהב להם  ופעם חרבו יעופף על פניהם  עשה בחכמתו מפה הדורה  לא ישקל כסף מחירה  הרבה בה אתותיו  להראות העמים והשרים את אדותיו  וחקק בה שירי רנניו  הפליא לעשות מכל אשר היו לפניו  ובהכירי מעלתו  ואת יקר תפארת גדלתו  וחפצתי להמציא צרי גיל-עד אל מחלתו  הוכחתי לנפשי בתחלה  והעמדתיו על מעלתו המהללה  ועוררתי את נפשותינו ממעלה  עד אשר אחרי שובו נחם והתאפק  ואחרי הודעו על ירך ספק  והנו היום ראש לנזירים  ועזר לכל הנעזרים  ובלעדיו בחסידות איש את ידו ואת רגלו לא ירים  וזאת היא שירתי  השלוחה אליו מאתי:     אבי חכמה ומועצה ונזרה  נזיר אחים פאר תורה וכתרה  נזיר אחים לך אקד ואכרע  ברב אימה בנפש בך קשורה  ואת חלקי בעולמי וחבלי  ואין לי בזמן ממך תמורה  והא לבי כקטב הצפוני  לך קים ונפשי לך מכורה  ידעתיך אבי חכמה ומוסר  ולנדיבות הלא ראש ועטרה  ילדתך תעודת אל וטרם  ילדתך אמת היתה עקרה  וחכמתך בדרך אות ומופת  וחכמת בלתך דרך סברה  ומהללך אמתיי ומהלל  נדיבי עם בדרך העברה  ואת קולך כקול מלאך אלהים  וקול זולתך לי קול הברה  ונטעת נטע אהבה בתבל  וכל-איש בלתך עקר עקרה  ואיש זולתך בשדי תבונות  כעני המהפך בחררה  לאור חצך יהלך כל משורר  ורשת בלתך חנם מזרה  לך ישתחוו הם ממקומם  וישימו באפך קטורה  יחיבו נבוני עם ותמצא  בחכמתך בחיובם סתירה  ומי יעמד פני אימתך דוד  ביום צאת אש ועשן מנחירה  ולו אתה בעת-בא אז עמלק  זעום האל לצנן הקדרה  לך אמרו בחר לנו אנשים  היה רעה עדת אל חי ושרה  ולו אתה במלחמת מדנים  יצוה אל לך רד את ופרה  חדל גדעון חדל יפתח ובן נון  וחדלו כל אנוש חגר חגרה  כבר קם מבני אל שר ונגיד  צבי עדה וגחלתה ונרה  גאון הדור סגלת כל סגלה  משוש ארץ המונה והדרה  ומי אני ומי ביתי צבי חן  לחבר שיר ויד שכלי קצרה  ואמנה דוד במתק וענוה  בלב נשבר במו תודה וזמרה  זמרותי יבאוך ואך לא  להוכיח אבל דרך זכירה  יבאון לך כפופי ראש כאגמן  במתק פה ולא דרך שררה  יבקשו את מחילתך בראשית  ואחר יפתחו שפה ברורה  ויוכיחו לנפשי בתחלה  ושכלי באשר שגג והמרה  בחייך צבי חן אין לנפשי  חסידות כחצי גרגר שערה  והחשק תמול היה כעלמה  והייתי אני בעל נעורה  ודמיתי היות חשק לחמר  ואני אהיה אליו לצורה  וערך חשקך היה בעיני  למול חשקי כאחד לעשרה  והיתה לי עטרת הענוה  וחשק מעלי ראשי הסירה  ולולי כי אני בוש מאלהי  ופן אהיה לעם קדש לזרא  אזי אבנה ליעלות מזבחות חטא  ונטעתי לכל יעלה אשרה  וכל יעלה עפר רגלה אלחך  ובמות אחונן את עפרה  אבל אתחסדה בפני אנשים  שלמים בעלי מוסר ותורה  ואתנכר ולא אהיה כחשק  ואתחסד ולא אשגה בזרה  ואתמרמר בלב נשבר ביען  מגלת חשקים שמתי לשירה  ומי יתן ויכלתי לכבות  אני נרה וגחלתה וזכרה  ונחרטתי חרטת הבתולה  אשר הערה במקרה איש מקרה  אבל מה אומרה ובני עדתי  אמת לא ישקלו כסף מחירה  ושגגתך צבי החן שגגה  בעיני החכמים לא זעירה  אבל יאמרו בני מוסר והשכל  שגגה בעצבים היא חבורה  כמפה מעשה רקמה עשוים  אבידע וחנך ובני קטורה  בגן עדנם דשנים רעננים  בצל הדס גברת עם גבירה  ושמה נהרות משכות גבירות  וכל עפרה נעימה והדורה  וסביב ליאור כל שר ונגיד  ברשתם ימשכו איש איש נערה.  וגם את שם צבי החן כמוהם  ברשתך תעלה לך הגבירה  ראיתיה ושחקתי במו-פי  ובכיתי בתוך לבי במרה  ומי יתן ועשית כיפיה  מעיל ספר בתוך בית הבחירה  ואם אין זה לתתה דוד למהר  לאשה אלמנות חיות צרורה  באשרך צבי החן באשרך  באשרך וחטאתך כפורה  אבל מה אעשה דוד וחטאי  כהיום עצמו מאין ספירה  לכה אחי ומפת ההתלים  מחה זכרה וטמנה בקברה  ולמה ירדפו אתך כמו אל  אנשים בעלי נפש יקרה  ועת תחשב לבשר הצבאים  בלבם יאמרו לא יום בשרה  נזיר אחים נקנא באנשים  קדשים בעלי נפש בהירה  אנשים לא טרדם מאוים  אשר אין לזמן עמם קשירה  ידיהם יזלו גשמי נדבות  ורגליהם הלא רגל ישרה  והתנכר אליהם הזמן רע  והכירו פעלתו חסרה  ולבש את חמדותיו ושולל  חשבוהו ושמחתו מגורה  נשיא הדור ומה בצע בשכל  והנפש ביין ילדות שכרה  לכה דוד מחלפות ילדות ושחרות  נגלח בתער השכירה  ונפשנו אשר היתה לאמה  הרי כמה הלא נקרא דרורה  כבר חלפו ימי ילדות ושחרות  ונפשנו עדן אחור נזרה  וחדלה מחלת חשק כהיום  ואין מזור לרפאת את מזורה  ושבה לעבד את האדמה  ומעצר וממשפט גזורה  וחשבנו השיבה לאלהים  כלילת הוד והיום היא עכורה  ומי יתן ולא תחטא בזדון  אזי לא תהיה מדין יגורה  ואיך נמכר משוש עולם ונצחי  בעד הבל ותבל הארורה  ומאסנו בעדן גן אלהים  בעד מבוי באין לחי וקורה  ושגינו בהבלי הנעורים  ודבקנו בחן יעלה ועפרה  ולא נשגה באהבת אל ותורת  אמת לשתות בצמא את דברה  ראה כי נחרש רשע ועולה  הכי נקצר ונאכל מעבורה  ומה נאמר אבי מוסר ועל זה  לשמצה יזכרונו החבורה  ראינום דרכי קשת לשונם  וירונו בחצי הגערה  ויאמרו הם בענין רע וגפן  סדם גפנם ומשדמת עמרה  שניהם עברו על דת יהודית  שניהם הם באין מאור ואורה  שניהם למדו חכמת יונית  ומשם כרתו להם זמורה  זמיריהם שחוק אל הכסילים  ועל דרך אמת המה כפירה  שניהם בעלי שכל ותורה  ראו כמה פעלתם כעורה  ברוכים הם ואשריהם בני איש  אשר לא למדו תורה וספרה  חדל אחי ונחדל ממליצות  ושיר חשק יבאון בעברה  ביען ישחקו אישים עליהם  ואחר ישלחו לנו מארה  הבנדיבות ודבר בערבות  תהי נפש ככוכבים מאירה  הנגיע למעלת החסידות  ברב-אכל ויין מלכות לשכרה  הנמצא חן בשירות נערכות  ובחנית כי נניעה מהרה  הבחרב נעופף על פני איש  הכי תופע עלי נפש נהרה  האם בחשק צביות ועלמות  תקבל את פני יצרה וצורה  הבחשק נרצה האלהים  הבחשק נכבה המדורה  ומה נענה אבי חכמה ומוסר  ומה נאמר אבי עצה ומשרה  ביום אהיה אני עם כל חשוקי  ואתה עם חשוקיך בצרה  ומה נצדק ביום נראה לחרב  גזרת אל בצאתה מתערה  ראה מלכי ומה נאמר בעת כי  יבאון מלאכי זעם ועברה  ביום נהיה נשאים על כתפות  משלחים אלי ארץ גזרה  ונמיר היכלי ענג ובתים  ספונים בארזים בחפירה  וחלף צפרים לנו עשויים  אזי נהיה לתולעת לברה  זכר אחי לקהל מאנשים  נדיבי עם ידעים בגבורה  אשר חלפו לעולמם בפתע  ותקותם הכי אבדה ועברה  ולא נכיר בנפשנו נסבה  אשר נחיה עליהם בעבורה  והננו כיחיד שאבותיו  עזבוהו ברב פחד ותגרה  וכתוך אשר אבדו קצותיו  ולא יצלח להועיל או לעזרה  ואיה דוד נעימות החסידות  ומעלת הנשמה הטהורה  וקבולה למדות החשובות  וקיומה בחיק אברם ושרה  ראה גלגל וכוכביו צבי חן  השנו את גבול חקם כשערה  הנחו כוכבי שחק וארץ  המאמצע הכי נטתה וסרה  ואיככה נשנה הגבולים  והמצות כקלה וחמורה  האם ציר מפאת מלך ונגיד  באגרת פתוחה או סגורה  יבאנו הלא נחרד למולה  הנשקט עד תהי לנו פתורה  וזה כמה אשר מלך מלכים  ביד חזיו הכי קדם והתרה  ולא נחרד לדעה סוד נביאיו  וחקותיו ותורתו ושברה  והלילות והימים נצפה  אלי עתות אצר בם הסחרה  ולא נחשב לרע או לאהב  לבד איש יהיה כזה לחברה  ונחקרה ליקר הסחרות  וזלתם ועתות המכירה  ונצטיד ונרכב האניות  ואף אם יהיה בים סערה  וישליך הזמן קרחו כפתים  ולא נחוש לקרח או לקרה  ונצפן הון לאישים יבעלו את  נשותינו יהו להם לסתרה  ולא נצטידה חכמה ויראה  לצרך הנסיעה הגמורה  ויום נבוא ונראה פני אל  ומה נביא בידנו תשורה  נשיא הדור למי תאות קדשה  ומי יסכן וישכן בית דבירה  ומי יעט מעילי הענוה  ומי זה יארה בשמה ומורה  ומי יצפר בהר גיל-עד ויחפר  באר חכמה וישתה מי בארה  ומי יעל מרום בינה ויבוא  מלון קצה וכרמלה ויערה  ומי יינק שדי חכמה לבד את  וימץ בלתך צופה ויערה  ומי זה בלתך ראה יקרה  ואיש בלתך הכינה גם חקרה  ומי יהגה בתורת אל לבד את  ומי איש בלתך יטל שכרה  ולו היו מתי בין כחלוקה  תהי עצמה ובשר מבשרה  ולו היו כבשר מבשרה  תהי נפשה אשר תשכן בחדרה  ולו נדרה להוליד בן בצלמה  וכדמותה בך שלם לנדרה  והיו כוכבי נשפה אפלים  ואתה דוד לבד אורה ושחרה  והיו כל בני תבל שכרים  ביין תועה ואת קדקד נזירה  קרב אתה נשיא הדור משיח  אלהי יעקב ושכן חצרה  והתענג בצוף עדנה ודשנה  סחר סחרה ותקצר את קצירה  יפוצון חוץ עינות שכלך דוד  ראה עם אל אשר ישכן במרה  לך יאות היותך אות לרבות  ולהיות את פדות חכמה וכפרה  ואתה ואשר המה כגילך  בעולם זה כנרות המנורה  נשיא הדור ראה כל היצורים  למול ערכך כצאן קדר ובצרה  ולו ישתתפו עמך בשכל  כמו השתתפו לך ביצירה  ראה אנשי זמנך לך נתנים  וכל נפש למשמעתך זהירה  ראה כי שחחו תחתך יצורים  והיית לעדת אל כפירה  ואתה לזמן נר מערבי  ולעדה הלא שמשה וסהרה  רעה עדה פאר הודה ושים את  כסיליה במו מעלת בקרה  שלף חרב גבורה באוילות  ובכסילות והחרם כל זכורה  ושלח חץ באיש לחץ ותורה  למטרה בלב נפש יהירה  ברוק ברק וכונן חץ גערה  ושלח חץ וברק ממררה  וכל נפש במעלתה תכונן  ותבדיל השחורה מצחורה  ושור יפעתך וזכר בארה  וצור בוראה ומטריפה וברה  בטרם יחשך שמשה ואורה  ולדת חק וביאת הצפירה  ראה עולם כמו אולם ותבל  דמות בקעה ונחנו כחצירה  בבקרנו הכי נציץ ונחלף  ולערב הכי נשכן חררה  נזיר אחים ומי ראוי לעדן  ועדן גן למי ראוי לדירה  ומי יבנה בעולם הנשמות  לשבתו בית זבל ארמון וטירה  ותורת אל למי תכון ומי זה  אשר יאות לעבדה או לשמרה  ומי יחקר פעלת אל בשכלו  ומי האיש אשר יאות לחקרה  לבד אתה אבי חכמה ונזרה  צבי עדיה ומבחור ראש אמירה  הנניח לעולם הנשמות  לכל גבן ואיש בעל חטרה  וירויחו בסכלותם לעדן  ונרויח בשכלנו מערה  הטוב כי תעדפנה על שנינו  בטוב המעשים פועה ושפרה  הבסגלות וכחות בהמיות  לנפש איש תהי מעלה ויתרה  ראה התרנגול ושכח נדיבות  נדיבי עם ראה קלות לבכרה  ראה גמל אשר יולד לעמל  ראה חמור לכל משא ותגרה  ועכביש ראה קלות פעליו  ורשתו לזבוב פרש ודקרה  ועת ארגו עגלה תוך עגלה  כאלו במחוגה הוא תארה  ולבנות היכלי ענג ובתים  מלאים טוב ראה בנין דברה  ולחריצות ראה דוד הנמלה  חרוצת יד ואף אם היא צעירה  ולשחל גבורת לב ואמץ  וידו היא כיד עשו שעירה  ולמשגל ואל מאכל ומשתה  ראה חזיר ראה עגל ופרה  והתיחד אנוש בלבד בנפש  מדברת מטהרה וברה  לפאר לאלהיה בכל לב  ולבחן סוד פעלת אל יצרה  ונפש זאת מזונה החסידות  ביען היא לבד רפאות לשדה  לפי שכלה תהלל או תחלל  ומעלתה לפי צדקה וישרה  ולא תוחיל לבד אל האלהים  לרפאת מחצה מנה ושברה  ואם היא בזמן תגעל ותתעל  עלי ארץ התירא בהמירה  ואיך תרעב אשר על עב רכובה  ותשליך יהבה על אל ושברה  ונפש המקצרת וחטאת  בהגיע זמן קצה ותרה  בני אל יענו הם יאמרו לה  הזאת היא נעמי אל האמירה  הזאת היא נעמי יצאה ללקט  בכרמי בין ואיך שבה נעורה  ללקט יצאה זאת מה בידה  ומלדת תעודה היא עצרה  תנו לה מפרי יד מעשיה  במשקלם במדה במשורה  ראו מה בין היותה בערבות  ובין להיות בגוש עפר מדורה  ואיכה דוד בדבר נעלינו  תהי נפש דבר יצרה ממירה  ונסב על דבר חשק כעצל  במטתו והדלת בצירה  והחשק והשכל הפכים  ומי יוכל לאון ועצרה  ולשכל נעימות וחשיבות  והוד מלכות ומשפט הבכורה  ואין תקוה ואחרית רק להכרית  לנפש תעביד שכלה ליצרה  הימצא חן אנוש אנוש בנפש  אשר ילדות ויין חשק עברה  והנפש והחשק כצרות  ואין בינם לעולמים פשרה  ואין טענה למתעלם ורוח  למתרשל ועצל בחקירה  אבל חיב אנוש לחקר תבונה  ולבא עד תכונתה וחקרה  ונתבע איש כפי כחו ושכלו  והכירו למעלתה ויקרה  ואת שקול לפי שכלך כרבוא  ולך חכמה ואיך תגרע שארה  קחה שירי אסיר חשקך ונפשו  נתונה לך ובה תמשל למכרה  ובאה בברית אתך ואכן  בכל דוד בלתך בגדה וקשרה  ומיום הנדד הפריד שנינו  לחשקך הצבי גלה וסורה  וחשך לנדד אורה וזהרה  ומיום הנדד אור לא זכרה  מחכה אל ראות יפעתך דוד  ולבה בה כלב אשה מצרה  ראה שירי וזכרני לטובה  נזיר אחים פאר תורה וכתרה.  ויתמה השר על יפי השירה המהללה  וישבע כי אין על עפר משלה  ויאמר מה נכבד ומאשר האיש השלוחים אליו אלו החרוזות  ותמה אני אם יש איש בדור ראוי אל שירה כזאת  וירא אני פן בהיותך אהובו  רחקת מן האמת ונטית מנתיבו  לקים מאמר החכם מיטב השיר כזבו  ואשר חיבנו אנחנו קהל המשררים  להפליג בשבח ובגנות בשירים  אין להרחיק לגמרי האמת  עד שנאמר מן המת חי ומן החי מת  אמנם חיב המשורר לשים כל איש במעלתו  ולהפליג קצת על האמת במליצתו.  וישא משלו ויאמר:  צבי חן שים מליצתך בנויה  לפי חכמה ולא על פי רגילות  ושים כל איש במעלתו בשירך  כרוב ביקר ולשטן בזלות  תנה ציץ הוד אלי נדיב ושוע  ותאר זד ואיש נבל בנבלות  והשחל תתאר בגבורה  והעורב והכלב בכילות  ודע כי איש יתאר הגבורה  ברפיון יד והחכמה בסכלות  לדמיון איש יתאר רום שחקים  במו שפלות וסבובם בעצלות.  ואען ואמר ידע השר הנכבד  כי האיש אשר פארתי בשירי מלך למעלתו נעבד  ולא עברתי הגבול  ולו העליתיו בשירי על זבול  ולו ראית שירותי אשר שלחתי לו בימי חרפי  אנכי הדל באלפי  נפלאת על עצם חשקנו  וידעת כי לא שקר נסכנו  ובפרט השירה ההדורה  אשר לא ישקל כסף מחירה  יתנוה מליצי הזמן על ראשם עטרה  אשר שלחתי לו העת הרחיק נדודו  והגיעני עד שערי מות בפרודו  ובחבלי השירה ההיא משכתיו  עד אשר אל בית אמי ואל חדר הורתי הבאתיו  ויאמר השר בחסדך  הראני נא את כבודך.  ואשא משלי ואמר:  ראיתי השמש יזרח  בתקופתו ובטהרתו  על חוג שמים יתהלך  ירוץ ארח במסבתו  ותקופתו עד לקצות א–  רץ אין נסתר מחמתו  ומאורי אור בשמים  קדרים מול זהר יפעתו  יפרש כנפי אור יקחם  ישאמו על אברתו  ראיתי עמדתי מרעיד  לבי יתר מחרדתו  כי נעכרתי עד זכרתי  חמדת לבי וסגלתו  נטע נעמן צנצנת מן  לקח ממני עמדתו  כי הוא שמש החכמה הוא  הזורח בגברתו  המסיר שפה למליצים  שכל שירו מדי צאתו  כל לשון תקום למשפט  אתו תרשיע צדקתו  הוא אור לבי הוא שמחתו  הוא חגו חדשו שבתו  הוא ירדן השכל כי בו  יטהר כל לב מצרעתו  הוא עצמות השכל עליון  הוא איכותו הוא מהותו  הוא חמר לו הוא פועל לו  הוא צורתו הוא תכליתו  מי זה יחשף סוד הגיונו  מי זה ימצא את חידתו  אלו נודע בבני אלים  אז יחפצון את קרבתו  אלו הטה יד שכלו על  ים הבין נס מגערתו  אלו פגע בסנה משה  אכל חבל מלבתו  אלו פגעו בו נשרפו  שדרך מישך מגחלתו  הה לברקיו כי האירו  עד כי גלו לי חמדתו  כי השאירו אתי אחרי  נסעו כואב לנסיעתו  ראיתי החשק כלי  כליו רעים מן נדבתו  ראיתי עת פתח שמיו  מראות שכל ותמונתו  ראיתי כל שר בו נקשר  שרים סרים אל משמעתו  ראיתי כי כל שרים יק–  חו בכליהם מזמרתו  ראיתי הימן עם כלכל  נלאו כלכל סוד דברתו  ראיתי אסף לא יסף  דבר עת שמע אמרתו  ראיתי כל לשון דבק  אל חך לחך צוף יערתו  ראיתי דוד ושלמה  כי יתמהו על חכמתו  ראית חירם ובצלאל  עירמם הם מערמתו  ראיתי כי אלמדנבי  לא השיג אבקת שירתו  לו חבר מכל הלבות  כי כלם באים בבריתו  חשקו האש ומשליו ה–  עצים לבי שה עלתו  חפץ השכל העליון  הראות לנו את עצמותו  ירד מכסאו בא אל בית  אמו אל חדר הורתו  ויבא אליה ות–  הר לו ויולד בדמותו  עד כי השכל הפעל  על ידו נתן טבעתו  לתת תבנית לחתם תכנית  לתת אל כל חי צורתו  קומי שירתי יפתי  יונתי ולכי ומצאתו  הלכי זמרתי סבי עיר  אולי תקרי לקראתו  סבי צפון בואי תימן  בואי סוכו ומעונתו  גלי שוק ונהרות עברי  עד בואך חדרי משכיתו  דרשי שירתי במקום ה–  חשק וסביבות גבעתו  אולי נחבא אל הכלים  ובלב חשקים שם תחנתו  אם שם בין כוכבים קנו  תצורי עליו עד רדתו  היטיבי נגן הרבי שיר  אולי יען עת שמעתו  הרימי בכוח קולך  אולי יעור משכחתו  אל תדמי אולי ישן  הוא יקץ מתרדמתו  שירתי מה תגידי לו  שחליתי על אהבתו  למה לקח לבי מתוך  קרבי אם נכסף אל ביתו  אחלי יזכר-לו עת היה  קיר לבי ראשית ממלכתו  ישים דמעתי על נדו  אל תוך נאדו ובספרתו  אם ימצא אהבתי חומה  יבנה עליה טירתו  אם דלת היא יצור עלי–  ה לוח ארז בחנתו  אם יחפץ לעלות שמימה  ישליך עלי את אדרתו  אם לנוח תוך לב חשק  קיר לבי הנה מטתו  אם יתמהמה מה לי עוד אם  לא ישלח לי את ברכתו  כזאת אמרי אליו עד אן  דודך יזעק מאנחתו  עבד נמכר לך לצמתת  הגידה לי מה משכרתו  עד מתי תתאכזר עליו  עד אן תבזה את ענותו  עד מתי הרוג חשקך  על העץ תלין נבלתו  למה הכית עבדך  עם אבני פרוד וסקלתו  למה שלחת אש חשקך  על לב מדעתך ושרפתו  למה הבאת איש סודך  תוך ים החשק וטבעתו  כזאת אמרי אליו דודך  תמיד נצב על משמרתו  נשא על כתף מהללך  ונדיבותך על דבשתו  מתיצב ומצפה לראות  מה זה תשיב על תוכחתו  אם חטא לך לקח מיד–  ך כפלים מחטאתו  אם לא ישוב אליו חנך  אנה יוליך את חרפתו  במה יתרצה לשוב אל  חנך השר לפני מותו  אם בבכי ודמעות הנה  כי הוביש עיש בבכיתו  גם שכר עליך גיחון  ופרת להיות עם דמעתו  כל מרעיו לא-יכלו  הקים אותו ולהברותו  וימאן התנחם עד כי  תפן השר אל מנחתו  שירתי אם יפגשך איש  מה תשיבי לשאלתו  הנה מנחת עמנואל  לשלמה השר מדעתו.  כשמע השר יפי השירה  נפלא על חשמלי זהרה  ויאמר שירתך זאת גברה  על כל השירות ביפיה  וחשקכם זה כמוהו מן העולם לא נהיה  ועתה הגד-נא לי אם חשוקך זה חטא לך מעודו  ואם הוא האיש אשר שמעתי בעדו  כי עליך ינופף ידו  ופרע חק המוסר  בקראו אותך בכתבו ארי נוהם מתוך קפה של בשר  ואען ואמר אדני לא זה הדרך ולא זה העיר  כי האיש אשר הרים יד בי ממני לימים צעיר  ושמו יואב שר הצבא אשר להלחם עמי בא  ובעת יצאתי לקראתו עם חיל מליצותי נחבא  ועמד בראותו אותם משתאה  ובעת אמרתי לו לכה פנים נתראה  וראה ועשה בתבניתם אשר אתה מראה  נסתר או נחבא אין רואה  ויאמר השר איך היה הדבר  ואען ואמר ידע אדני הנבר  כי יואב שר הצבא אשר שמעת מעניניו  היה איש חכם בעיניו  גאוה אפיקי מגניו  וכל חיות לא יעמדו לפניו  והוא לכל מבצר ישחק  ומכל חכם לב ירחק  וגער בו ונס ממרחק  ויהי היום ומיי היתה נסבה  ושמע כי הוצאתי עליו דבה  וספרתי ממנו הבל ורעה רבה  בפי ובמכתבי  אשר לא צויתי ולא דברתי ולא עלתה על לבי  ויתנדב לנופף עלי צור חרבו  ויכתב אלי אגרת כאשר עם לבבו  כתב בה התלים וחידות  ופניהם וכנפיהם פרדות  פעם יתנשא ופעם יכנע  פעם יחרף ופעם ימנע  הלך בשירו נד ונע  הזכיר בו שיר היחוד אשר לו  להראות העמים והשרים שכלו  וכאשר קראתי אגרתו לבי התאנף  כי לא היה לדבריו שרש וענף  ואכונן מיתרי מכתבי  ואשיב לו דבר כאשר עם לבבי  ואלה דברי אגרתי  השלוחה אליו מאתי:  מי זה מחשיך עצה במלים  לחוד חידות ולשאת משלים  ברב חלומות והבלים  ילעג ואין מכלים  הקולך זה בני יואב שר העשרות  יחולל אילות ויחשף יערות  תקח מחלם ומטוביה עטרות  כי תכתב עלי מררות  לא ידעתי ספרות  חייך אם חלום חלמת אני אפתר  וירעשו הספים אם אך הכפתר  ובמקום שאגת אריה וקול שחל מה לקול התור  זה כמה שמעתי כי תור  אך לא האמנתי כי תעשה ותסתור  ולכן קבל-לך אבני קלע תקלע מליצתי כי הגיע התור  ותקצור קצירך אשר זרעת  ותשמע מאשר הגדת והודעת והשמעת  חייך אדני עדין לא הגעת לרועי צאן  ודבריך לא לרצון  כי תכתב עלינו לצון  ואם עסקת בפרוש ובגמרא  לא זכית להיות תנא או אמורא  וידעתי כי רעיוניך עברו על דברי סדום ועמורה  ויכרתו משם זמורה  ולכן שולחים לאפם את הזמורה  ושמעתי כי בין אחים תפריא  ולכן כעת במרום תמריא  שלחת אגרת התלים  ואקרב אליה ולא מצאתי לה בתולים  ועתה הכר-נא למי החותמת והפתילים  הראיתנו תפלת היחוד אשר לך  אשר היא לעדה על שכלך  אחי יהי לך את אשר לך  הגד-נא השר ממי נעמת  מה החלום הזה אשר חלמת  להתפאר בחכמות נעלמות  ותאמר עשר ידות לי בכל חכמות  השמעת מימיך על ההגיון  הראית לעולם ספר החזיון  ואיך לא תחרד ולא תלפת  ולא ראית לעולם ספר המופת  הנגלו לך תעלמות ההקש  כי לדרש בכל חכמה תבקש  הלמדת ספר הנצוח והשירות  וספר המליצה והמאמרות  ואם לבך דבר טוב רחש  הידעת ספר החוש והמחש  ואם אתה האמר לצולה חרבי  הלמדת הזהראבי  ואם למדת הפרשה עברי  הראית ספר האוירי  הגד-נא מה אמור  בספר הטוב הגמור  ומה דרכיו ומה משפטו  ומה בספר הנפש לאריסטו  מה תתהלל בעמקים ועמקך זב  ובתי חכמותיך לאכזב  ואיך שיר יחודך לא פארת  ובמחוגת השכל אותו לא תארת  ואגרת טובתך לא עטרת  ועל כמה שגגות עברת  ולו ידעת כמה שגית במלות אמריך  אז שמרת מחסום לפיך וגבול לדבריך  בשומך במלת ובן אדם השורק במקום מלך  לא ידעת הדרך אשר בה תלך  ובעשותך צמיד ותמיד על משקל עולמית  לא מצאתי לך רע ועמית  אחת דתך להמית  והוא מה שיורה על תגברת הנפש הבהמית  ובאמרך ומה לתבן את הבר  ושמת השורק במקום מלך אי זה דרך עבר  רוח השירים אתך לוא לזרות ולוא להבר  ובאמרך שוד שוטף במקום שוט  יורה על היותך בים הפסוק באין משוט  ובאמרך לא תבזה במקום יבזה  ענות השיר תבזה  לא ידעתי מה זה ועל מה זה  ובאמרך חכם בינה שבה בינתך לחכמה  אוי לה לאותה כלמה  ובאמרך תלמידך אני ומימיך אני שותה  לא כן אחי כי גחלים על הראש אתה חותה  פן יאמרו הרב כתלמיד  והכלי כצמיד  הכל הולך אחר המעמיד  ובאמרך העלה נדף תערץ ואת קש יבש תרדף  לא כן אתה בעיניך כי בצד ובכתף תהדף  ועל הודאתך בגדלתי תשמע חלום לפתר  בנית אי אתה יכול לסתר  והשתוקקך להתאבק בעפר רגלי  נודע כי זה לשלמות פעלי  ולשמע נעם משלי  ומי למדך לומר מן זבד זבדות  ומן ענפי והם זכרים פרודות  ואיך תאמר הריני כבן עזאי בשוקי טבריה  ובאמרך גוינו מן גויה  הכית השיר בצדיה  פצע וחבורה ומכה טריה  ולא היית מבני עליה  ובאמרך אם תוכל השיבני ערכה לפני התיצבה  הנה קמה אלמתי וגם נצבה  ובאמרך שיהיה לי סבה  איך לא אמרת שתהיה בלשון נקבה  ובאמרך ויתאמת כונתי אמר-נא האמת  מדוע לא אמרת ותתאמת  ועתה אחרי אשר מעלתך בעיניך גדלה  ותתן את נפשך בכל עמי הארץ לשם ולתהלה  מה חטא לך הדקדוק והפעלה  כי הבאת עליהם ועל ממלכתם חטאה גדלה  לתתם לדראון לכל בשר  ולא נהגת בהם דרך מוסר  ואיך לא למדת ממליצותי  ומשיר עליצותי  שכלם מתאימות ושכלה אין בהם  אחד באחד יגשו ורוח לי יבא ביניהם  בכל הארץ יצא קום ובקצה תבל מליהם  משתם יגורו אלים  ושם ראינו את הנפילים  צדק לבשו וילבשם  המה הגבורים אשר מעולם אנשי השם  ואשר כתבת כי אני ארי הנוהם מתוך קפה של בשר  ידע אדני ויבשר  כי צדיק אכל לשבע נפשו ובטן רשעים תחסר  ולכן השר והטפסר  שמע עצה וקבל מוסר  ושמרה לפיך מחסום  כי לילה לך מחזון וחשכה לך מקסם  מענין אבק לשון הרע  הלא ידעת כי מדרכי האמת לאמר על הטוב טוב ועל הרע רע  ואיך אדני לא ישמר  לדבר תועה פן תאמר  או להתחיל פן יגמר  והמביא עצמו לידי חשד לא יאשים  כי אם עצמו אם יחשדוהו האנשים  חי נפשך השר כי האומרים אלי פלוני רבץ בין המשפתים  ולא שמר לפיו מחסום ובריח ודלתים  אמרתי אך דבר שפתים  והנה באתי ותראינה עיני  כפל מאשר שמעו אזני  הראיתני חרוזותיך החמדות  חשבתם שירי ידידות  ופניהם וכנפיהם פרדות  כל רואיהם עליהם משל ישאו ומליצות וחידות  ואם הם בעיניך בפז החן מסלאות  ובתרשיש היפי ממלאות  בעינינו בלות ומטלאות  ולולי כבוד המכתב נתנום למחראות  עוד שמעתי עליך לאמר  יואב בקי בכל שיר מזמור  וקל בחכמות כחמור  ותאמר כי אין כמוך בקי בטבע המציאות  ובהנהגת הבריאות  ותדע מעותי הזמן לתקן ומחברותיו לקרע  ובאויבים פרעות לפרע  וזרע צדקה בארץ לזרע  אם יפלו השחקים תחזיקם בזרע  לא ראיתי כהנה בכל ארץ מצרים לרע  עוד שמעתי עליך דברים שונים  תאמר כי נגלו לך תעלמות הזמנים  ותאמר אני עליתי מרום החכמות ברב רכבי  להקרא בפי עוללים ויונקים רבי  ואחריב בכף פעמי  כל השטרות אשר ראיתי בימי  ובעיני הזמן יקרתי  הנה רבים יסרתי  את אשר אסרו התרתי  ואשר התירו אסרתי  ואשחית לקמי שרש וענף  ולא היה נדד כנף  ועתה הכית את הילדים אשר כגילך ונשאך לבך  ואיך למול שירי המעלה תנופף צור חרבך  ותמשך בקשת הגאוה לתמך  ואחריך השגגות בעממיך  פעם חרמש הגאוה תניף  ופעם החנף תחניף  פעם רכה ופעם קשה  קול ענות גבורה וקול ענות חלושה  ועתה הנני שלוח אליך קשה  אם נשאת ונתת בהויי דאביי ורבא  ובאסור בשר בחלב ובכל היד המרבה  מי נתן לך יד לעלות אל המרכבה  וגאון גליך עד פה להשית  ולדבר במעשה בראשית  ואשר תתפאר כי לך בכל חכמה עשר ידות  הלמדת אותם במסכת מדות  הידעת ממשקין ותעניות  הלמודיות הטבעיות והאלהיות  ואי זה רוח אותך יעורר  כי תשתרר עלינו גם השתרר  הנגלו לך סוד ארבע נהרות  והאור שנברא ביום ראשון ותלית המארות  הידעת ארץ לעמק ושמים לרום  וסוד הנחש הערום  וידעתי כי למדת מסכת יבמות וביצה  הידעת סוד היבום והחליצה  השמעת לעולם משמי  סוד ילד בן לנעמי  הראית בספרי חכמותי חרות  סוד אלימלך ונעמי וערפה ורות  הידעת מראות הקשת אל מי ירמזו  והסתרים אשר בתוכם יגנזו  הנגלה לך סוד מים העליונים ומה הם  והנפילים אשר היו בארץ בימים ההם  הידעת הכרובים ולהט החרב המתהפכת וסודם  ובני האלהים אשר יבאו אל בנות האדם  הידעת סוד תבת נח וחכמתה  ולמה שלשים אמה קומתה  ומה הסוד אשר טמנה בקרבה  בהיות חמשים אמה רחבה  ומה היה הצרך  להיות שלש מאות אמה ארך  הידעת עוד היום  מדוע גברו המים חמשים ומאת יום  הידעת סוד הקטרת  וחכמת הכרבים והכפרת  ואם אתה מריח מי התבונה תפריח  והעמקים מכל צד תבריח  ובאור השכל תזריח  ומרחוק מלחמת התורה תריח  ותריע אף תצריח  הידעת סוד הבריח  מן הקצה אל הקצה מבריח  הידעת סוד עשר היריעות  והיות בארון ארבע טבעות  ואם אתה בחכמות מרגל חרש  הגד למה היו שתי ידות לקרש  ומה הסוד להיות  הכרבים כמער איש לויות  הידעת משה העניו  למה קרן אור פניו  הלא תגיד לנו הלא תחוה  למה יתן על פניו מסוה  אל בני לא טובה השמועה יאמרו בחוצות ובשוקים  כי הריסות הטבעיות תקים  ובמעבה שכלך יצוקים  העדות והחקים  ואין כמוך בכל הארץ טבעי  ובירדן התעודות רחצת למשעי  ואני לא כטבעך טבעי  ואף על פי שיצא בכל הארץ טבעי  לא התפארתי במה שאין בי  ולא הניפותי על אדם חרבי  לא ידעתי פרקי המורה על פה  וכאשר יחקרוני בעד סודם אעמד עלפה  אכן אדע הדבר על שרשו  ולא בקשתי מן הפרק כי אם פרושו  ושרפתי מחוץ למחנה ערו ופרשו  אמר-נא השר מה בצע באשר יאמרו השפתים  והלבבות תשכבנה בין שפתים  ומה בצע באשר תראינה הראות בארבות  וחשכו עיני הלבבות  לא כן אחי הגבה הגבה והשפלה השפל  הלב עקר והפה טפל  ואם אברהם מה צרך לאמרפל  ובאור שבעתים מה בצע בערפל  ועתה היעמד לבך אם תחזקנה ידיך  אם יאמרו לך רבי פרש סודך  מה לך להתפאר ולהתהדר במקהלות  כלך מדברותיך אצל נגעים ואהלות  ושם אם תרצה לחוד חוד  ואל תשמע קולך עמנו עוד על דבר יחוד  הנח המורה למורה והמדע  ליודעי דעת ומביני מדע  והשכל לכלכל ודרדע  והמן לאסף ולהימן  ובמקום מרדכי מה צרך להמן  הנח הסתרים למביניהם  והכתרים לבעליהם  והסודות לבני עליה  והעטרות תהיינה לחלם ולטוביה  והעלים והקלפות לאשר אין מח בקדקדם  שכני בתי חמר אשר בעפר יסודם  כעוף יתעופף כבודם  אל תבא נפשי בסדם  ועתה למה פניך תסתיר  וצדיק תמים תכתיר  ובבלי דעת מלין תעתיר  וחציך שנונים תיר  נים ולא נים תיר ולא תיר  ואיך לא תירא אתה הישן השכב באמבטי  מחצי משלי ומן החרב אשר בפי עטי  אשר אורה אל השערה ולא אחטיא  ולא יראת פן יפגעו בך אנשים מורים בקשת  משתם יגורו אלים וחיל אחז ישבי פלשת  והיו לדם ביבשת  ולו ראית חמודותי  אפריוני שכלי ורפידותי  ומר ואהלות קציעות כל בגדותי  ושמן הענוה על הראש שירד על פי מדותי  לא תאמין כי יספר  להן מלכא מלכי עלך ישפר  ותיטב לך משור פר  חדל לך מהתפאר במה שאין בך מדברי חכמה  ובמקום שיש אנשים השתדל להיות בהמה  אך לקטני אמנה  ולנשים הנושאות ונותנות ומוזרות בלבנה  זה יתכן  תפתה וגם תוכל צא ועשה כן  והנני נשבע בחי השיר ובגאונו  אשר נטע בלבי אהלי אפדנו  ונתן בימיני דגלו ובשמאלי מגנו  ומשחני מחברי שמן ששונו  כי אם מהיום הזה ומעלה תתפאר  לדבר בחידות וסודות לבאר  לא תשתה מי באר  ואם לעולם תתהלל  לשאל אסור מוסיף ואסור כולל  ואם לא תניח לחלם ולטוביה העטרות  ואם ישיאך זדון לבך לפסל לעולם שטרות  ואם לא תלך שחוח לפני גדולי המעלה  ואם תפרש עוד סודות התהלה  ואם תבזה עוד השירים אשר אהבתי  אמחה אותך מספר החברותה אשר כתבתי  ותחת אשר הראיתני פעליך  וחבורך על הקמים והטוענים עליך  קצר פרי התליך  וראה נעם פעלי  וחמדת משלי  אשר חברתי למתוכחים והטוענים עלי:  את בין עצי יער לבנון חוח  בין רזני ארץ ושרים תעלול  בין לשכות קדש כמו רפת ולול  בין הנביאים נבאי מנוח.  בין ממלכות סיחון ועוג זנוח  כל האנוש עלה ואתה כעלול  בין זחלי עפר ורמש שבלול  בין הנהרים שטפים שלוח.  גנב אשר תגנב חמדות הזמן  משבתי עצלות ומן נגה זנות  ממאדים חרון וזרש מהמן  מהזבובים שיר ומעש מסכנות  מגחזי כזב ונגע נעמן  הגאוה מן גיד ומן ערוה גנות.  ראה אחי כמה כבוד כבדתיך  כאשר חמלתי על אהבתך ועניתיך  ומה גדלה תשוקתי בך  כאשר לא הנחתיך על רהבך  טוב לך לשמע גערתי  ולחסות בצל אברתי  מאשר יפארוך הכסילים  ותתהלל בפי יונקים ועוללים  ואשר מדד בשעלו מים  ותכן בזרת שמים  יחינו ויחיך מימים  ויחון אותנו ואותך דעה והשכל  לכי שירתי אל השר והאמרכל  מקטרת מר ולבונה מכל אבקת רוכל  והיה כי יפגשך איש ושאלך שאל  ולדעת שם מחברך יואל  וקראת שמו עמנואל.  כשמע השר דברי אגרתי חבקני ונשקני  ויפל על פניו ויצחק ויאמר חי אני  כי הוכחתו תוכחה נמרצת  והובשת מליצתו המנאצת  והסירות אותה מגבירה תחת אשר עשתה לה מפלצת  ועתה כתב אותה אלי לזכרון  ואשימה אותה לי למשמרת בצד הארון  לראותה לעתים מזמנים  לחדש נצני הששונים  ולהבריח מכל צד היגונים  ואען ואמר דע אדני המהלל בכל פה וגרון  כי לו ראית המליצה אשר שלחתי לרבי אהרן  ראית בה על כל המליצות יתרון  ואז ימלא שחוק פיך ולשונך רנה  היא עלתה על כל המליצות באמונה  לשמח נפש נענה  ולחדש ששונה  ולהעביר יגונה  ויאמר השר הגד-נא לי ענינה  ואמר דע השר כי הייתי בפירוש""א המדינה  עם חברת אנשים בעלי חכמה ומוסר ובינה  ויהי היום והנה עבר עלינו נכבד אחד ושמו רבי אהרן  בעל חכמה וכשרון  ועמו ספרים חמודים  משא צמד פרדים  ראינוהו כראות פני אלהים  כי היינו אל מי ידידותו צמאים וכמהים  ונשאלהו בעד אדותיו  ויאמר כי בטוליט""ה עבר שבע משנותיו  והביא משם ספרים נחמדים מזהב ומפז רב  קצתם בלשון עברי וקצתם בלשון ערב  וכשמעי נכספתי לדעת שמות הספרים ההם  ויראנו קלף אחד ובו היו שמות הספרים למיניהם  והיו כמו מאה ושמונים  חדשים גם ישנים  ויאמר אלינו הנה ראיתם שמות הספרים אשר נכספתם לראותם  והנם סתומים בתוך אלו החביות חתומות חותם בתוך חותם  ולי דרך עד רומ""א לדבר שם עם החכמים  ואולי כי אעמד שם חדש ימים  יהיו ספרי למשמרת בידכם  עד יום בואי אליכם  ורוח אחרת עלי ממרום יערה  לא תגע בהם יד כי סקול יסקל או ירה יירה  כי הנני נשבע באשר היה ויהיה  כי אם בהמה אם איש לא יחיה  ונאמר אליו כדברך אדני כן נעשה  לא נשאל ולא ננסה  וילך האיש לדרכו  ואנכי חשבתי לאין גבורותיו וחין ערכו  הוא יצא את העיר לא הרחיק ויד יי היתה עלי  ואשנס מתני ואמר מי ליי אלי  ויאספו אלי כל בני עדתי  חרדים אל דברי וסרים אל משמעתי  ואמר אליהם ממני תראו וכן תעשו  לא תחמלו עליהם ולא תכסו  שברו חביות הספרים בני אל תשלו  לאמר לאסורים צאו ולאשר בחשך הגלו  ויעשו כן ולשבר החביות יקומון  ומעדנות הספרים בכשיל וכילפות יהלמון  ויהי כאשר התרנום ממאסרם  בחרנו מן הספרים צבי עדים והדרם  ונעתיק מהם ספרים עשרה  היו לספרי החכמות נזר ועטרה  ויהי מקץ חדש ימים והנה החכם רבי אהרן בא מצידו  והגיע למועד אשר יעדו  וכראותו חביות ספריו מפרצות  כאבני גר מנפצות  ותשתפכנה אבני קדש בראש כל חוצות  רעשו ספיו  ויספק את כפיו  ויפל על אפיו  ויקרא אוי ואבוי מכל אגפיו  זעקת שבר יעער  וכמץ מגרן יסער  וירץ בחמה  לקרע הפנקסים  אז שמנו עליו שרי מסים  פן יקרע הספרים בחרונו  כי גדל מאד יגונו  ויבא אלי סר וזעף  והוא רעב ויגע ויעף  ויאמר מדוע שברת חביות ספרי  והוצאת משם נרדי עם כפרי  והוסיף לשאל דברים רבים  ואני הייתי עונה אותו פעם דברי כזבים  ופעם דברי עגבים  ופניו פני להבים  ירעב ויתקצף ואת יומו יקלל על אדותיו  ואני עונה אותו תעתעים על פי מדותיו  הוא יקרא פח ופחד ופחת  ואני הייתי חכם נשפט עמו ורגז ושחק ואין נחת  ויקח האיש את ספריו בנפש זעומה  ויפן וילך בחמה  וכאשר נפרד מאתנו בנפש הומה  שלחתי אליו מליצה נעימה  ספרתי בה כל הדברים אשר היו בינינו  ושאלותיו אלינו ותשובותינו  ואלה דברי אגרתי  השלוחה אליו מאתי.  האתה זה אהרן קדוש יי תאנק  תבחר לנפש איבך מחנק  לאמר מדוע קדמוני ברכים ומה שדים כי אינק  ואנחנו חשבנוך על גרגרותינו ענק  הזרקה בך השיבה רוח קנאות  כי ראינו במצחך המופת ובא האות  ואנחנו שמענו עליך נוראות  ועתה ראינו בך אשר לא יאות  אמרנו בא יבא ברנה  נשא אלמות ספרי התבונה  זה יניח לנו מעצבנו  זה ישקיט שאון לבנו  טעמנו בקצה מטה שכלנו  ביערת דבשם ותארנה עינינו  ואתה באת עלינו כאיש מדון  לאמר איך שלחתם יד בפקדון  ראינו בך אשר לא ראינו באיש בלעדיך  האמנם לא נוכל כבדך  הלא הגד לך אחי מנהג אבותינו  ומנהגנו עוד היום בנשואי בנותינו  כי בליל החפה נפקיד חמדת לבנו אל החתן  בחצר גנת הביתן  והוא יקבל עליו פקדון הנערה  לעבדה ולשמרה  ולהיות שמור בחדרי משכיתו  הפקדון אשר הפקד אתו  ועם כל זה ישלח ידו במלאכת רעיתו  והיא צוחת מתחלה ועד סוף  חי אני כי סודי לא תחשף  והוא למעשה ידיה יכסף  ורוחה ונשמתה אליו יאסף  ואף על פי שמצרה עכשו שמחה לבסוף  ויפר את נדרה ואסריה  ויחשף מסתריה  ירכה וקנה גביעיה וכפתוריה  ויעלה בקרית עזה ויקיצנה  ויגביהנה וירביצנה  אחת הנה ואחת הנה  תחתים שנים ושלישים יעשנה  ועם כל זה אבי הנערה ואחיה ואמה  החרש יחרישון ותהי להם לחכמה  וכל שכן שפקדונך קורא בגרון  אני חבצלת השרון  שמעוני ופגעו לי בעפרון  מתחנן לרואיו שישיבוהו לבצרון  כי פרע הוא כי פרעה אהרן  וספר הנפש אומר נוראות נפליתי  הוציאוני מן המחנה כי החליתי  ומי יסתיר עץ נחמד להשכיל  אשר ריחו הולך רכיל  ויאכל ולא יאכיל  וכבר למדתנו רבנו כל שעה שמתר לאכל מאכיל  אפילו לבהמה  וכל שכן לאנשי החכמה  חייך אדני לא זכית בם כי אם בזכותנו  ומן השמים שלחוך במלכותנו  לשלם לנו נחמים ולהעביר ימי בכיתנו  ואתה התעברת עם משיחך  והוצאת כל רוחך  ואמרת כי על כל הכעסים  קדחה אש עברה באפך כקדח אש המסים  וכמעט שלא קרעת כל הפנקסים  חייך לו קרעת פגעת באיש חמסים  ותמורת תתנו לך כתנת פסים  ואת תפארת העכסים  בוססוך בוסים  וכסינו עליך צרות כמים לים מכסים  ברוך מגן לחוסים  שעשה לנו נסים  עוד אמרת באזני  אתה עתה ברוך אדני  כי היה בדעתך לקבל עלינו  על ההעתקות אשר ממך הצלנו  ולאמר כי עדיך נצלנו  אחי הסבור אתה כי אנחנו התעצלנו  הלא ראית הברכה אשר לך אצלנו  ואת המקלות אשר פצלנו  העמדים חדר בחדר  לתקן הנתחים את הראש ואת הפדר  ולקרע הראש ערב ושתי  מאיש שוגה ומפתי  הלא הגד לך אחי השבועה אשר נשבענו במקהלות  נפש מכבדינו לכבד ולהעלות  ונפש בוזינו ואיש ישים עלילות  ליחמנה במקלות  אמר-נא השר מה חזית  כאשר דרכי הנדיבות בזית  שברנו חביות ספריך והתעברת  ומשה רבנו שבר הלוחות ונענה יישר כחך ששברת  וכבר למדתנו שובר אדם בשבתות החמודות והיקרות  חבית מלאה גרוגרות  וכל שכן שיש לך למחול  אם שברנו חביות מלאות ספרים כחול  וכבר נכתב מידי אביר  וברכה לראש משביר  ואשר אמרת כי אבותינו הקדושים לא היו עושים כן  ועל כן דרכנו לא יתכן  חי יוצר רוח אדם בקרבו  מקום הניחו לנו אבותינו להתגדר בו  עוד אמרת באזני  מה לכם לראות עזבוני  אולי יש דבר סתר במצפוני  אבי הלא הראיתנו בקלף הזכרון  שמות ישני חברון  הם הם שמות הספרים מן הראשון עד האחרון  והחזקנוך בחזקת נאמן רוח ונבר  כי לא העלמת ממנו דבר  ולכן הפח נשבר  כי בהראותך שמות הספרים לכלנו  אמרנו מראה מקום הוא לנו  ובהכירנו ערכם וטובם  והתעודות הצפונות בקרבם  נכספנו להתירם ממאסרם  ולהראות העמים יפים והדרם  ואם תאמר אולי יש בהם דבר נסתר ידענו כי לא היה בתוכם עלמה  כי שהינו מעת נסיעתך כדי יציאת נשמה  ובאשר אמרת הלא כתוב בספרכם נאמני  ואהבת לרעך כמוך אני אדני  תשובת שאלתך מר עובר נוטפה  כבר פרשוה רבותינו ברור לו מיתה יפה  ועתה אחי בזית לגנבתנו ונפשך לנו תלעב  השכחת לא יבוזו לגנב  כי יגנוב למלא נפשו כי ירעב  ועתה נפשנו היבשה  נכספה לקול התבונה החדשה  ורעיונינו אומרים מי יביא לנו שבר רעבון  משפרי העתקת רבי משה אבן תבון  הוא ינהגנו על מות  שמה כל נעימות  מבחר הידיעות וזמרת השלמות  רדו שברו לנו משם ונחיה ולא נמות  ואשר שאלת להגיד לך האמת  חי ממית החי ומחיה המת  להעתיק ספריך עין לא העלמנו  ולא נדאג רק על אשר לא השלמנו  ולא נבקש מחילה רק אם היה שם עצלות  ולא נביא קרבן כפרה רק על ההתרשלות  וכי מבלעדי עמנואל שברו הנערים החביות  חי מגדל דוד בנוי לתלפיות  וחי אור פני העפרים ויפעת פני הצביות  כי זה כמה אמרתי אל הנערים  ערם יערים  וכי המה משתכרים  וכזהר הרקיע מזהירים  בשבר אשר הם שוברים  ואמר אליהם גם היום גם מתמול  אל תפנו אל הימין ואל השמאל  שברום כשבר נבל יוצרים כתות לא יחמל  ואם העתקתי ספר השמע הטבעי  זה טבעי  וכבר יצא בכל הארץ טבעי  ולכן אמר לכל נפש אולת טבעי  והנני נשבע באשר זרה ארחי ורבעי  ובירדן התעודות רחצני למשעי  כי לא הכרת ממני רבעי  זה כמה תעודות שללתי  ובעמקי התבונות צללתי  ומקום שחרי התעודה ידעתי  ובריחי התבונה גדעתי  ובעמים עזם הודעתי  ואת הנערים יודעתי אל מקום פלני אלמני תחנות  התבונות העדינות  וסגלת מלכים והמדינות  כי במקלי עברתי ירדן התבונות  ועתה הייתי לשני מחנות  ואשר אמרת  כי התעברת  להסיר מנפשנו חלאתה  ולהעיר אותה מפתיותה  ולזרז אותה על שגגתה  וכי אתה הוא הרופא את מחלתה  או הכהן המחטא אותה  עוד רצית להשביענו אשר כזאת לא נוסיף  חי אני כי אשר יאמר לך עול פעלתי לא אוסיף  ודלא מוסיף יסיף  ומי לא יטהר נפשו ממעלה  ולא יוסיף בכל עז מעלה על מעלה  חדל אחינו מהתקצף וקלל  ואת שיבתך על נקלה לא תחלל  כי העשק החכמים יהולל  וקול המריבה אילות יחולל  טוב לך להחריש ולדבר דברי ערבות  ולומר כי השאלת לנו הספרים דרך נדיבות  ואשר ידו מהושיע לא תקצר  ירחיב לך בצר  ויהפך מדותיך לטוב  והיית כגן רטוב  כנפש אשר חברתך יואל  ואהבתך דרש ושאל  נוטה אליך שלום מלא רחב ארצך עמנואל.  ויהי כשמע השר המליצה במשמרות היפי נטועה  אז נמלא שחוק פיו ושפתיו תרועה  ויאמר חי אני כי גבעות עולם לפניה שחו  ומדברותיה בלהבות אש השכל התלקחו  ויקד ארצה וישתחו  ויערב עליו שיחי  ויאמר יש לי רב אחי  זה קרבני לחמי לאשי ריח ניחחי  ואשב עם השר מתענג בדדיו  ארה בשמיו ונרדיו  ואכל פרי מגדיו.         "
6441,יצחק מירקין,379,1,3,4,1,0,1,יצחק מירקין,"   	 	 	     גומל חסד לכל־איש הבא    מדוע חושדים בלב רע?!    אל תתפלא, נדיב במסתרים,    בלי צעקות    ושפת חלקות    לא יכבדוך המוני העדרים.        "
507,חיים נחמן ביאליק,6,1,3,4,1,0,0,חיים נחמן ביאליק,"   	 	 	     חלפה על-פני נשמת אפך, אלהים, ותלהטני,  וקצה אצבעך החריד רגע מיתרי לבבי,  ואני זחלתי ואדם ואכלא המית רוחי;  בתוכי התעטף לבי וזמרתי לא-שטפה פי:  במה אבא אל-הקדש ואיככה תטהר תפלתי? –  ושפתי, אלהים, שקצה כלה ותהי כשפת פגולים,  ומלה אין בקרבה אשר לא-נטמאה עוד עד-שרשה,  וניב אין אשר לא-התעללו בו שפתים נאלחות,  ואין הגיג אשר לא-נסחב עוד אל בית הקלון.  יוני הזכות, שלחתין לעת בקר שמימה,  שבו אלי לעת ערב – והנן ערבים מלמדי אשפתות,  צוחה נתעבה בגרונם ובשר נבלה בפיהם.  אפפוני מלים תופפות, כעדת קדשות כתרוני,  נוצצות בעדיי שוא ומתיפיפות בחן רמיה,  חכלילות הפוך בעיניהן ורקב הזמה בעצמותן,  ובכנפיהן ילדי נאפופים, ממזרי עט ורעיון,  עתק ושחץ כלם, לשון רהב ולב נבוב,  עם-הקימוש ועם-החוח יפרו ואין מפניהם מנוס.  יום יום, עם גרף הביבים ועם שפך העביטים,  יבקיע באשם עד-אף כל-נסגר בחדרו ושופך לבו,  לטמא עליו הבל פיו ולהשבית רוחו מטהרו.  אנה אלך מריחם? ואנה מהמונם אסתר?  ומי-הוא השרף אשר-יגעיל פי ברצפת אשו?  אל צפרי השדה אצא, המצפצפות לפנות בקר,  או אקומה אלכה-לי אל-הילדים, המשחקים לתמם בשער,  אבא אתערב בקהלם, אאלף שיחם ולהגם –  וטהרתי מרוח פיהם ובנקיונם ארחץ שפתי.       ניסן, תרע""ו.       "
6858,פניה ברגשטיין,426,0,4,4,1,0,0,פניה ברגשטיין,"   	 	 	     דף ניר לבן חלק  סח־אמר לו ליצחק:  בוא צירני, ילד טוב,  ציורים יפים לרב.      כל אשר תרצה – ציר,  בית, רפת וגדר,  סוס ורכב, שה וגדי  תציר לי, מחמדי.      ויצחק מיד מוכן,  חיש יושב אל השלחן,  ומציר על הניר  ציורים כיד־ציר.      הסתכלו: הנה רחוב,  ואולי זה ים וחוף?  ואולי אביו – אמו?  ואולי… יצחק עצמו?              "
3776,אברהם אבן עזרא,46,1,1,1,1,0,0,אברהם אבן עזרא,"   	 	 	    סדר העבודה      א. פתיחה לסדר העבודה   אזכירה סדר עבודה, / אזכיר תהלת יי    בקול רנה ותודה – / ברכי נפשי את יי!    גאותו הבהילתני – / גדלים מעשי יי,    דתו השכילתני – / דרשתי את יי.    הדת השמורה לפנים / הגדתי היום ליי,    ואבין תחנונים – / ואתחנן אל יי.    זחלתי ואירא, / זכר רחמיך, יי!    חסדיך יבואוני מהרה – / חן וכבוד יתן יי.    טובך החיה רוחי / טרם ידע את יי,    ישרה אמרתך כחי, / ידעתי כי גדול יי,    כח השכל תן בלבי, / כי ישר דבר יי,    לב טהור חדש בקרבי / לדעת את יי.    מאתך מהללי – / מהלל אקרא יי,    נעלמת – ומעין שכלי / נראה אתה יי.    סמוך לבב משכיל שם / שברו על יי,    עניים דבקים בעושם – / עלץ לבי ביי.    פתחתי שערי תהלה, / פציתי פי אל יי,    צדקתך בשרתי תחלה, / צדיק אתה יי.    קראתיך בשיר הגיוני – / קרוב אתה, יי,    רבים הם עוני – / רחמיך רבים יי.    שעה אלי עת אגדלך, / שמעה תפלתי, יי,    תחי נפשי ותהללך, / תתענג על יי,    אפרש כפי אל יי – / בצר לי אקרא יי;    רמה קרני ביי, / מהר ענניף יי!    יי קראתיך, חושה לי, / יי, שמעה בקולי,    יי, היה עזר לי, / יי צורי וגאלי!   ב. סדר העבודה   אמוני לבב הבינו / מה נראה סוד נעלם,    אלוה ראו והאמינו – / ואמת יי לעולם.    אזרוע נטה בחכמה / וישנו מאינו גבר,    אך בריאה בדבר קמה, / מיי יצא דבר.    אמונתו לעד היא; / זה אלהינו חוללנו,    אמר: יהי אור – ויהי, / אל יי ויאר לנו.    בין עליונים ושפלים / הבדיל ברקיע נשא,    בכחו יבשה השלים / ויי שמים עשה.    בארץ שת מתכנת / להוציא דשא ועץ רטוב,    במאזני צדק מאזנת – / גם יי יתן הטוב.    ברא בגבוהים סדרים / והוציא במספר מחניהם,    בהם המשיל האורים, / יי עשה גם שניהם.    גזר ממים שרץ / ועוף, ככתוב בדת סיני,    גם בהמות מארץ – / עשה כלם יי.    גדלתו לאין קץ עצמה – / יהללוהו גדודיו בסודם;    גלם על צלם נשמה – / כי ליי עין אדם.    גלה לי סוד מערכתו / ונפלאות שמעו אזני,    גמר בסוף ששה מלאכתו / ביום הניח יי.    דוק ומוצק שמחו בחילם / ונולדים עמדו יחד,    דוברים בלי שפה כלם: / יי אלהינו יי אחד!    דעת ברורה שת באדם / לקרא בשם עוף גם בהמה,    דרכם ידע והבין סודם, / כי יי יתן חכמה.    דמה אל בעזר לשעשעו / והפיל שנה במעזות,    דבק במוצאת מצלעו – / מאת יי היתה זאת.    השכינם הגן, רק עץ / אחד מנע לאכלו,    הסיתם ערום רע יועץ – / לא יאבה יי סלח לו.    האיש – המאכל השהו / ועינו מערומו חזה,    הרגישו קול גרשהו, / כי דבר יי בזה.    הצמיחו שנים קצירים / וגדול מקטן עצם,    הביא מפרי נותרים – / ויי לא רצם.    ודברי הצעיר צדקו: / ׳שעה אל אל קרבני,׳    ואח הרגו ודמיו צעקו – / אתם זכר יי.    וכחש מפחד איום / יהיר, שרירות לב חשב,    ושבעתים יקם, יום / יי למבול ישב.    ורעת בני אדם רמה / זולתי תמים בדורו,    ולהמטיר על האדמה / פתח יי את אוצרו.    זך נמלט בתבה עשויה / מכונות רבות גב על גב,    זרע בארץ החיה – / ובוטח ביי ישגב.    זעירים לבנות עיר חפצו, / לבנות – בחמר הדביקום,    זה עם זה התיעצו – / ועצת יי היא תקום!    זעף אל, בלל לשונם / ויפץ כל איש לפאות,    זקופי לבב – שח גאונם / ויגבה יי צבאות.    חרשים שמעו קול אומר: ׳בנין בו עמלו בוני –    חנם יהי אל גומר! / מגדל עז שם יי.׳    חמודו כשושן פרח, / מבית אב יקחנו,    חרס יצא ממזרח, / רוח יי תניחנו.    חננו בן ונודע סודו / כי טובו מעלליו,    חש לשחט את בנו יחידו – / והנה דבר יי אליו:    ׳טהור, קח איל תחת / בנך והעלהו לפני,    טובתך לא נשכחת, / ברוך אתה ליי!    טובי מקוים לא אבישם, / אני גאה ואוהב נכאה.׳    טהור שב ויקרא שם / המקום: יי יראה.    טובה וצדקה עשה / וזכרו היום לצאצאו,    טרח גלות עדן נשא – / ויי חפץ דכאו.    יחיד, נכבד לכל בשר, / הוליד תם ואיש מרמה,    ידיד נכתר בשנים עשר – / ברוכי יי המה.    ילד לעבד בהמכרו – / רעה רבה צנפתהו,    ישב בדד עד בא דברו – / אמרת יי צרפתהו.    ירדו מצרימה ישרים / את יעקב ושבעים בניו;    יאור השחית בנים זכרים – / וירא יי וירע בעיניו.    כח מופתים נתן לעניו / ותחל רוח לפעמו    כאשר בא ובשר המוניו / כי פקד יי את עמו.    כבואו אל תנין, ענה: / ׳שלח מפרך שבויה!    כמה האכלתה לענה? / ויי שם היה.׳    כביר לבב התאמר / ויוסף לענות אמוני,    כחש באלהים ואמר: / ׳לא ידעתי את יי.׳    לרעתו כסיל השתגע, / כי רעה ינחלו רעים,    לכדו עונו, וינגע / יי את פרעה נגעים.    לילה הכה בנו בכורו / ובין טמא לטהור הבדיל,    לים הוליך צר ונערו, / כי על יי הגדיל.    ליבשה הפך ים, / כי מנה רוחות עזות,    לאל שוררו עם החים, / כי יד יי עשתה זאת.    מסעים כמנין שבטים / נסעו, עד באו לסיני,    מפיו שמעו משפטים – / פנים בפנים דבר יי.    מקדש שם עשו לעושם / לשכן בתוכם תהלתו,    משרתיו שבט שלישי שם, / יי הוא נחלתו.    מהשלש משפחות / נבחר אהרן והבדילו,    מקריב עולות ודם מנחות – / הפלה יי חסיד לו.    נכון ללבש שמונה תמימים, / מכפר ביום תענית עוני,    נפרש משבעה ימים / לפני בוא יום יי.    נגיד, בתורת אל מעטיר, / יזרק דם כדת קרבני,    נרות טב עת יקטיר / קטרת תמיד לפני יי.    נכונים פרים ואילים וכבשים, / בם ירגילוהו זקני,    נאמן רוח לבו ישים, / כי מלאכה היא ליי.    סגני כהנה ישביעוהו, / וערב יום כפור לאכל    סעדה רבה ימנעוהו – / ודרשי יי לא יחסרו כל.    סבבוהו פרחי לויה, / באצבע צרדה יכו נגדו,    סודרים ספרי פליליה – / יודו ליי חסדו.    סוד זמן השחיטה ינעם / ויפרשו, לקרב עושהו,    סדין בוץ בינו ובין העם, / כי יי מחסהו.    עת קדשו ידיו ורגליו, / פשט וירד וטבל לעבד,    עלה ונסתפג – וזו מעלליו / ישימו ליי כבוד.    עטרת בגדי זהב עליו – / חובה נאמרה בסיני,    עוד יקדש ידיו ורגליו, / כי קדוש היום ליי.    עולת תמיד – אחר קרצו / מרק אחד מכהני,    על ידו שחיטה כחפצו – / הוא אשר דבר יי.    פקודי תמיד ישלים: / יזרק ויקריב ראש ואברים,    פליאות קטרת ונרות כלולים – / פקודי יי ישרים.    פרשו סדין ובא לעשות / סדר טבילה כבראשונה,    פארי בגדי לבן לכסות – / עדות יי נאמנה.    פר בין מזבח לאולם – / סמך ידיו עליו בעמדו,    פתח פיו בשם אל עולם, / כי יי סומך ידו.    וסומך שתי ידיו עליו    ומתודה וכך היה אומר: [אנא השם וכו׳]    ואתה בטובך תעורר רחמיך / וסלח לאיש חסידך.    פנה למזרח העזרה / לגלות הסתום וקשטו,    פלאי סוד ׳קלפי׳ נקרא – / ומיי כל משפטו.    פקיד אב משמאלו לאות / ומימינו סגן קרואיו,    פליאות שם ועזאזל לראות – / סוד יי ליראיו.    צניף כבוד באל מצפה, / כי הוא מנת חלקו וחבלו,    צדיק טרף בקלפי / וידע יי את אשר לו.    צדקו יראה למאמין / ובעלות בימין שם בעצמה    צועק: הגבה ימין! / ימין יי רוממה.    צור, אל ראש בית אב גמל / טוב, בעלות שם בשמאלו,    צוח: הגבה שמאל! / כי מיי היתה לו.    קשר לשון זהורית בראש / שעיר ישלח בעד עוני,    קוים יתאוו לדרש / המופת אשר דבר יי.    קדוש אל וקדוש משיחו; / שעיר מכפר על המוני –    קדמו כנגד בית שלוחו, / בזה לא בחר יי.    קדם שעיר השם, כנגד / בית שחיטה יעמידנו,    ׳קדש זה לשם׳ יגד, / אשר פי יי יקבנו.    רצוי, מליץ על חסידיו, / אמר ודוי בעד כהני,    רץ וסמך על פר ידיו – / וסומך צדיקים יי.    וסומך שתי ידיו עליו    ומתודה שניה וכך היה אומר: [אנא השם וכו׳]    ואתה בטובך תעורר רחמיך / וסלח לשבט חסידיך.    רמה קרן תפארתו / בשחטו פר וקבל דמו,    רץ הממרס־בו לקחתו – / יי אלהיו עמו.    רץ ונטל המחתה ועלה / אל ראש מזבח קרבני,    רד, אחר חתות מלא / וינח לפני יי.    שם כף ומחתה הוציאו לו / ובמלוא חפניו רב הודו,    שם כף הקטרת בשמאלו / ועובד ברוך־שם־כבודו.    שם מחתה בין שני בדים – / האות שאין כמוהו,    שם נכנס איש מחמדים, / כי מלאך יי צבאות הוא.    שמר הדת כמסרת / למלא עשן היכל לפני,    שם על גחלים קטרת – / והריחו ביראת יי.    תמים לחיצון יצא לו / ולפני יי ישפך שיחו,    תפלה קצרה בהתפללו / הושיע יי משיחו.    תשועה תצרנהו בקחתו / דם ממרס־בו במורא,    תשובתו לבית תפארתו – / כי יי עליון נורא.    תעודת למעלה גם למטה / מכל חכם נעלמה,    תורת מצליף משפטה – / תורת יי תמימה.    את הדם ינח עלי כן / בצאתו, ויביאו כהני    את השעיר המוכן, / אשר ילכדנו יי.    נשחט – וקבל את דמו, / וחקו כחקי פר נשא,    נכנס ועמד על מקומו – / צדקת יי עשה.    ינח דם כדת נערכת / ודם פר יטול כדת סיני,    יז כמצליף על הפרכת / אשר לפני יי.    את דם זה בדם זה לערות – / הלכה למשה מסיני,    את המלא ברית בתורות / מלא אחרי יי.    בצאתו למזבח יעטה / מעיל חן, בנפשו עז ירהב,    בשבע חטאות יחטא – / קדש יי אשר אהב.    רץ לשעיר גורל עבדיו, / עליו יהודה כחשי,    רץ וסמך עליו ידיו – / יי בסמכי נפשי.    וסומך שתי ידיו עליו    ומתודה וכך היה אומר: [אנא השם וכו׳]    ואתה בטובך תעורר רחמיך / וסלחת לעדת ישורון.    השעיר החי אוזל / ונושא על ראשו עוני,    הנושא אותו לעזאזל / ישא ברכה מאת יי.    מה רבו גילי בעדתי / כי נטהרתי מזדוני,    משלח הוא ביד איש עתי – / עת לעשות ליי.    בהגיעו לצוק לאחוריו / דוחפו, ומתגלגל לעצמו;    בו אות, בהתפזר אבריו, / כי רוצה יי בעמו.    נצר חק לנפש ינעם / המשיח ראש כהני,    נשרפו פר ושעיר, קרעם / למלא את דבר יי.    עת יוציא אמורים – נרצה, / ונותן במגיס ומקטיר בעתו    עוד קלעם והוציאם חוצה, / כי יי אתו.    זך יברך שמונה ברכות / אחר עמדו בסוד כהני,    זכר פרשיות ערוכות / בספר תורת יי.    רץ לעשות סדר טבילה / ולבש בגדי זהב בנגהיו,    רחץ ידיו ורגליו ונעלה / בגאון שם יי אלהיו.    אילו ואיל העם השלים, / כאשר העתיקו זקני,    אותות ומעשים הם גדולים – / זה היום עשה יי.    קדש ופשט והשלים טבילה / ולבש לבן ובא לפני,    קדש ידיו ורגליו תחלה / וישב אל יי.    טעמי כף ומחתה – הביאם / ובין שני בדים שם שניהם,    טהור ימלא להוציאם – / וענן יי עליהם.    נטר דת קדוש בפשטו / וסדר טבילה תהלתו,    נאור סוס זהב יעטו – / כהנת יי נחלתו.    חיל גבר כאיש גבורות / בהקטיר הקטרת ועשן,    חש להיטיב את הנרות – / ובוטח על יי ידשן.    זהיר יקדש ופשט זהביו, / אז ילבש בגדי עצמו,    זה יום טוב עושה לאוהביו, / כי היה יי עמו.    קול נשאו שרי ונוגני, / שבע שמחות כגן רטוב,    קול אומרים: הודו ליי / לעולם כי טוב!        "
4296,אלתר לוין,50,1,3,4,1,0,1,אלתר לוין,"   	 	 	    הפרש /      “האם לא ראיתם היפהפיה?”    פנה פרש אל הרועים;    “היפהפיה על ההרים!”    ענה רועה את הפרש.        צהל פרש, סוסו צהל,    גמא ארץ אל ההרים;    “האם לא ראיתם היפהפיה?”    שאל אהלי בני זליקה.       דומם יושבים בני האהל,    אין כל מענה לבני הרים;    “הבו מהר היפהפיה!”    הרעים פרש, חרבו שלף.       אלמים יושבים בני זליקה,    בין אהלים עומד אחמד.    “פה לא היתה היפהפיה!”    ענה–וישלח יד לחרב…      “עליכם רובצה אלת אללה!”    נשמע רעם קול הפרש;    ""יכזב שבט כל זליקה    ורועה נאמן אל יכזב!""       ככה סער מול הגברים    ויסתער על כלמו;    “עמד ראש כלב!” רעם אחמד    ויסתער על הפרש.      קול פיפיות, קשקוש סיפים,    קללת נביא, שבועת נקם;    מן האהל היפהפיה,    היפהפיה מתגנבת–        “הרף, עומר בן-עבדלה!”    גנחה תמרור היפהפיה:    זנקה מהר חרב עומר,    צהל רוח בן עבדלה.       בין זרועותיו היפהפיה    יטוש, יעוף חיש הפרש:    ועל ההרים זעם אחרון    סוגר שפתי חלל אחמד – – –        "
761,משה אבן עזרא,11,1,1,1,1,0,0,משה אבן עזרא,   	 	 	     בבת־כרם ידידי על / בנות ימים ימי־עד נרד  אשר טעמו כטעם צוף / וזכרו מר ועינו נרד.          
641,חיים נחמן ביאליק,6,1,3,4,1,0,0,חיים נחמן ביאליק,"   	 	 	     ביום סתו בקרן חשכה נוגה מצאתיה,  ולבושת אלמנות אלי במראה התודעה,  ובחמלה רבה שמה בי עיניה, ובדומיה  על-ראשי ידה המתרפקה חרש הזדעזעה –  “יתומי” – לחשה לי – ""יתומי! נשכח בעלטה,  כצמח רך בקר, בדמי יגונך תתיגע;  אך דע-לך, כי דמעה כלואה תיקד עד-שאול מטה,  ובכי מתאפק עד-שמים עולה ובקע.  כסתו מענן בלי נגהות, דלוחים ועכורים,  בלי-צחוק, בלי-גיל, ימי ילדותך השממים תמו;  וכחרף משכים אל-אשנבך נשקפו הנעורים,  ופניהם הנזעמים מן-הרחוב לך רעמו.  וכיום-חל אחד ארך חיי תפל לך נבאו,  וחלום רע אחד ארג העכביש בלבבך;  דראון, דלות, רפש עולם, צרות לא-נשמעו,  ויחזו לך מחשכי עולם תלואים על-שמיך –  מה רחם ארחמך, ילד אמלל!"" – ובדממה  שני רסיסי דמעה רתחים קדחי-אש על-פי נפלו.  לא בכתה, לא הרימה קול – כרחל נאלמה  נצבה, כמו עלי המון רחמיה התגלגלו.  ומבט קדר, כלו אומר אלמן, מרירות, שכל,  וחסדי אם חמלת שלחה, ובלבבי נגע –  ולעולמי-עד לא-אשכח את-מבטה, ובכל  פניה העצובים אראה, לא ירפוני רגע.  בערב היום – בעד החור  אל-מרתף אפלתי –  עם-קו האור האחרון תט,  תתגנב אל-פנתי.  בירכתים תשב אט,  בדממה תאנח  ולנגדי חרש חרש תבך,  כל-קרבי תרתח.  ובליל ירח, עת על-שחור  קרקעי אור זרוע –  אז באה היא כחלום, כצל,  ולנגדי אט תנוע.  ועל-פני מסכת חלמות ליל  נדדת ועברת;  ובלב רע איקץ אל יום רע  ובהגות נעכרת.  וכל-המדוה, כל-הכאב,  הצרורים בנשמתי,  יקיצו עמי, ומלב  ישתפכו בדמעתי.       תר""ס.       "
3168,שלמה אבן גבירול,40,1,1,1,1,0,0,שלמה אבן גבירול,"   	 	 	    סימן: אלף בית; אני שלמה הקטן (ב)ן יהודה בן גבירול חזק חרזתי הענק; אלף בית; שלמה; אלף בית;…       אתן לאלי עז וגם תפארת / האל אשר תכן זבול בזרת  ברא שפתים ושם פה לאנוש / ויעטרם הדר והוד לעטרת  גם למדם דעת להבין נפלאות / אל יוצרם בזאת ובאחרת  דבר שלמה הספרדי אשר / אסף שפת קדש לאם נפזרת  השקיף לבבי על עדת צור, ואהי / סובר פלטתם אשר נשארת  ואדעה כי נשמרה מהם שפת / קדש וכמעט היתה נעדרת  זרה לשונם מלשון עברית ולא / לשפת יהודית היתה מכרת  חצים מדבר באדומית וחצי / בלשון בני קדר אשר קודרת  טבע סגור לבם במעמקי תהום / גם צללו בהם כמו עופרת  יסף כאבם על כאבי ויהי / עצור בכליותי כאש בוערת  כראות פתאים יהמיון יהמה / לבי ככנור או כים כנרת  לא ידעו חזון וגם לא ידעו / ספר, ואיכה יקראון אגרת  מי יעלה עורים בלב ים טבעו / יד מי להוציא האני חותרת  נועץ לבבי: עינך כי נפקחה / לא טוב היות עין עמך עורת  שים פה לפיות נסכרו כאלמים / כי יש בזאת מאל לך משכרת  שחתי, בשורי כי אני צעיר ליום, / ואגערה בו בחמת מגערת  על כי לבב נער כבער נחשב / יד בן תשע עשרה מאד קצרת  פנה לבבי עד קראני חלום / ואשמעה קול יעבר על קרת  צועק באזני באשון ליל: קום עשה / כי יד אלוה אותך עוזרת  קומה ואל תאמר הלא נער אני / כי לא זקנים יתמכו כותרת  רמה לזאת קרני מאד ואדעה / כי מאדני היתה נגזרת  שתי לפי שכלי, ואמנם יד אנוש / על פי אשר תשיג תהי נודרת  תרתי בלבי לעשות ספר בסוד / דקדוק שפת קדש היות נבצרת  אולם בדעתי כי לשון עברית לבד / מכל לשונות היא לטוב נכרת  נמלך לבבי ואכינהו במו / עברית, ביען היא לבד נבחרת  יען ראותי החרוז יתר לכל / דבר, ואם דרכו מאד נפצרת  שקול שקלתיו ואשימהו לשיר / חרוז, כמו דר על פני סוחרת.  היא כערוגת גן אשר תרא בכל / עין, וכל עין תהי שוברת  ההולכים בה ימצאו מיני הדס / כפר ושושן ועצי צמרת    קראתיו ״ענק״ שהענקתיהו אנוש / גם כענק שמתיו עלי גרגרת    טל יזלו מליו ביום שרב וחם / גם חשרת מים בעת בצרת  נצב לפי קרת כמו חכמה אשר / על בית נתיבות נצבה אומרת  נבחר מאד מכל כלי חפץ ולא / יתן סגור תחתיו מחיר ממכרת  ישבע קלון נבוב, ואם יעשר מאד, / וימין יקר לבב יקר עוזרת  החלצו, בנים, ואל תעצלו / כי נפשכם אמנם לזאת נוצרת  ובכן דעו יתרון לשון עברית אשר / היא מלשון כל עם ועם יותרת  דרי שחקים יתנו בה יום ביום / אדר לעוטה אור כמו אדרת  היא היתה מאז שפת כל היקום / עד נפלגו אנשי עצת נבערת  בלל שפתם אל, לבד בלשון בני / עבר לבדה היתה נותרת  נחלה והנחילה לבניו אב המון / גם היתה מדור לדור נשמרת  גם לא עזבה גר בארץ לועזים / יום נלכדה רגלו בתוך כושרת  בה נתנה אש דת וגם בה נשלחו / כל הנביאים לחבש נשברת  יד תופשי כנור הלא בה נגנו / יום היתה ארץ צבי לגברת.  ריב יש לאל בכם, שארית יעקב, / אם תשכחו שפה מאד נבחרת  וראו אבותיכם בעת כי מרדו / ויתנו כתף אשר סוררת  לכן הבישם באמר כי לעגי / שפה בסוד חזות אזי נדברת.  חזקו ואל תרפו ידיכם לעזב / כי לא נקלה היא אבל נוקרת.  רב לעזב מקור ולחצב כל באר / על חוצבה פיה תהי אוטרת.  זכרו לקנאת בן חכליה יום ראות / בנים לשונם נהפכה אחרת  תפש אנשים בה והכם בחרי / קצף ובמריבה מאד נעתרת.  ייטב היות אמה גבירה שוכחה / דבר ופלגשה תהי שומרת.  הה לה אשר לא נטרה כרמה אבל / כרמי אחרים היתה נוטרת  עד יעשה שדי וישלים מועדו / צחות לשון עלגים תהי דוברת  נגדו אני מפיל תחנתי ובו / אבטח ונפשי בו מאד נעזרת  קול יאזין לשום בפי עבדו אמת / כי אפתחה פי לעשות מחברת.      אולם אבאר סוד, בטרם אחקרה / מלין, בעז ימין מאד נאדרת  בהיות יסוד כל יש ושרש כל יקום / עצם וקרמה בעדו נאסרת  גרם היות השם והפעל וגם / מלה שלישית זה בזה קושרת  היו לארבעה חלקים, ואני / גם כן חלקתים לך בזאת אגרת  ואחלק אותם לארבע מחלקות / את זו לעמת זו תהי חוברת  זכור בראשונה לאותיות וגם / כל תולדותיהם בדת נכשרת  חק השניה החקוקה אחריו / בשם ותוצאותיו תהי עוצרת  טעם שלישיה בפעל יסדה / ובכל נסבה בעדו נאמרת  יקרת רביעית דת חקקתיה / מלה אשר פעל לשם אוסרת  כפי תוצאות אחת למול אחת יהי / מספר שעריה אשר אוגרת  לכן הכינותי בראש המחלקות / ששה שערים בעדה גודרת  מספר שתים עשרים ומוצאם בפה / חקוק בראשם אות לאות נזכרת  נצר כי לחמש מחלקות יחלקו / בפה כעדות בעלי מסרת  ספוחות עלי גרון ועל חך אחריו / גם על קצת לשון ושן זוררת  ענין חמישית רק לשפה נודעה / ובאחרית כלהנה נגמרת    פתרון פקודיהם יסוד אהח״ע לניב / גרון, וסוד גיכ״ק לחך צוררת    צורה שלישית דטלנ״ת היא נקראה / לחך וללשון אמת נספרת    קצב יציאי שן חקוקים זסצר״ש / ומקום יסוד בומ״ף שפת נסגרת    רק נשלמו חמש ועודם נחלקו / לשנח חלקים על פאת אחרת  שבם נטועים כמלכים נצבו / ומשרתים עוברים בלי מעברת  תתים אגדה ואשימם על שמי / להיות לכל משכיל לאות משמרת  שבט משרתים הוא אני שלמה וגם / כותב, מקשרים בתוך מסרת  להקת מלכים רק תהי קט צח וגם / גזע ספרד בעבות נקשרת  מקום משרתים מחליפים זה לזה / על פי עבודתם אשר נסדרת  הנה אבאר כל עבודתם הלום / על משמרותם אות לאות נעדרת  איך משמרות אלף אשר בם תעבד / תמיד במשמרתה תהי נאסרת  באחד לארבעה עתידים תעבד / לשם ולפעל תהי נמסרת    גם תעבד פעל אשר היה כבר / אלף ב״אתחבר״ להי נפתרת    דתה להוסיפה בשם פעל כמו / אדוש ידושנו ובו נעצרת  הן נספחה גם על יסוד השם כמו / אתמול ואזרוע היות נבררת  ובכן אבאר מחלקות הנון לכל / פנים אשר בם נמצאה נפזרת  זאת גם לאחד מעתידים תעבד / תמיד, עבור להיות לאות לעצרת  חקוק להעשוי כבר, גם לאשר / עתה, כמו נעכר וגם נעכרת  טפולה לוו רבים בפעל שכבר, / כן באשר להיות תהי נכתרת  ידועה בנון צקון ונון ויחנון, / עת תעמד בהן ועת נחסרת  כן נוספה בלשון נקבה כי תהי / אחת והיא כל עת ועת מוסרת  לקהל נקבות נתנה חק, ותהי / בשם ובפעל לוו נכרת  מאחרי היוד והתו תעבד / ובמאמר גם היא לחק נגזרת  נון נתנה לעבד ולבנות בה בשם / רבים ושם אחד בלי אחרת  שומה תמורת מם, ונוספת בתוך / מלים כנון מנלם בנון נפארת.          "
3526,אברהם אבן עזרא,46,1,1,1,1,0,0,אברהם אבן עזרא,"   	 	 	    [אל אלהים כלתה נפשי] / ר' אברהם אבן-עזרא     אל אלהים כלתה נפשי, / אזכרנו ותחי נפשי.        אל ישועות אלי אוחל, / יאמין בו לבב זוחל,    אם יחיה או ימית – חל- / קי יי, אמרה נפשי.        בהסירי את לב ולב / אצעקה אל אל מטוב לב,    בו הגיגי וכמו חלב / או כדשן תשבע נפשי.       ראתה עינו כל נעלם, / עם אדון כל אסכן אשלם.    ארצעה אזני ולעולם / אעבד, לא אצא חפשי.        מתקה בשמו כוס רעל / לי ולא אשאל מה פעל,    אעלה את מהללו על / פי ועתה ירום ראשי.        "
1566,יהודה הלוי,26,1,1,1,1,0,1,יהודה הלוי,"   	 	 	     יועץ ומקים במרום שחקים    ועל ים רחוקים צדקו סרח    לא לאיש דרכו, ואם אין כמלכו    שקר נסכו ולריק יטרח    עולה מבור יום רץ לעבר    ים, ושש כגבור לרוץ ארח    חטאו עקש דרכו במוקש    ומערב בקש והנה מזרח    ידע כי לא בכחו ושכלו    יעמיד דגלו ויסע ויארח    אז שב והודה בנפש חרדה    ומרב עבודה קול מר יצרח    אנה אלך מרוחך    ואנה מפניך אברח    המו גלים ברוץ גלגלים    ועבים וקלים על פני הים    קדרו שמיו ויחמרו מימיו    ועלו תהומיו ונשאו דכים    וסיר ירתיח וקול יצריח    ואין משביח להמון קשים    ורפו חזקים ונחלקו אפיקים    חצים עמקים והרים חצים    והאני חולה ירדה ועולה    ועין תולה לחבלים אים    ולבי מחשה אקוה לממשה    כעל יד משה אהרן ומרים    אקרא אדני ואירא עוני    פן תחנוני יהיו טרח    וים מתרוצץ וקדים יפוצץ    ארזים, ויפץ רוח קצפיו    שחה קרנם ונבהל סרנם    ונלאה תרנם לפרש כנפיו    ירתח בלי אש ולב מתיאש    בעת התבאש במשוט מניפיו    דלים משליו ונרפים סבליו    ובערים חבליו ועורים צופיו    והאני כשכור יתעתע ויחכר    בלי הון ימכור שכני כתפיו    וזה לויתן בעד ים איתן    יקדיש כחתן למשתה אסופיו    ויד אקינוס תאהב לכנוס    ואבד מנוס ואפס מברח    דלו עיני נגדך אדני    ואת תחנוני שי אשיבה    אחרד לעתי וארגז תחתי    וקול בן אמתי לך אקריבה    בזכרי ים-סוף אשר לא יסוף    ערב וכסוף שיר איטיבה    ונוראות ירדן בם אתעדן    וכמו בעדן לב ארחיבה    לממתיק מרה והופך לעזרה    יום אף ועברה ויום מי מריבה    והעינים לאל שמים    נותן במים עזים נתיבה    חם אדמתו מחמתו    ומנשמתו יתן קרח    השיב חמתו מבן אמתו    ואת נשמתו משאול פדה    ורצו מרומות לעשות שלומות    בין התהומות ואין קול חרדה    ומימי קנאה הפך לחמאה    וסרה יראה ונסה קפדה    ושמעו עגומים למלאך רחמים    מן המרומים קול הצעדה    ככה יבשר עם קץ במאסר    ויד צר ומוסר עליו כבדה    וסערה עניה דמתה אניה    תשמע שניה מזמור לתודה    צאי בת אמוני מאפל ענני    כי כבוד יי עליך זרח.         "
5588,יעקב שטיינברג,261,1,3,4,1,0,1,יעקב שטיינברג,"   	 	 	    ו   אל מגרש אחד סגור, קן-קדומים,    מחיק המון העיר נתעיתי פעם,    בתוך סגור בתים שחרים ועגומים    הוא נכלה פה, כשארית שכחת-טעם.    באמצע עמד עץ יבש-ענפים    וספסל שח אל גזעו הקרח,    וצלמי-אדם צפופי-גו ורפים    פה ישבו דם בעצב לב לוקח.    הערב בא, וקול העיר עוד המה,    אך שקטו פני המגרש הנזעמים,    וכמו רק פה הערב נטף דממה,    לאגן זה מלא-דמי מכבר הימים.    ואתאו אף-אני מאד לשבת    על ספסל זה, בסוד יגיעי-כח:    על פצעי-לב מכסה פה עצבת,    ועצב רב מה-ייטב פה לשכח.        "
6252,יהודה קרני,332,1,3,4,1,0,1,יהודה קרני,"   	 	 	     קבות ירושלים אפורות ומאבקות,  ביום רובץ שם חשך, בליל אין הדלקות,    כמשפחה אחת כלן שוכנות ביחד  כעדר רחלים מצטפפות מפחד.    קבות ירושלים – כבכבים על מערות,  כנסו כל הסודות, קפאו על נסתרות,    ואם נפתחת דלת פה ושם קטנה  הרי מיד תוגף, דבר לא נשתנה;    קבות ירושלים, העשויות חמר  נראות כמו מזבח או כאלמימר    ואם יופיע שמה תימני זקן –  מראהו כנביא, מראהו ככהן.        "
5858,יהודה קרני,332,1,3,4,1,0,1,יהודה קרני,"   	 	 	     ובנסע הארון  עם עצמותיו –  והעליתם ששים ושתים שנות חייו על זכרון  וששים ושתים שנות מותיו.    יען כי לא מות אחד ימות  נביא לנכח דור עקמן;  יום יום נשרף על כל במה וכל עמוד  הלז, שאהבתם כל כך: חיים נחמן.    וברפד אותו בתפוחים – האם לא דרך  עלי חרבות צורים וחמת עכשוב?  והאם יום יום לא למדבר ברח  הלוך ושוב?    ובנסע הארון  עם עצמותיו –  אל תוסיפו עוד על חרונו חרון  עם שנות חייו ושנות מותיו…        "
3867,אברהם אבן עזרא,46,1,1,1,1,0,0,אברהם אבן עזרא,"   	 	 	    מי כמוך       אין אלוה מבלעדיך / ומעשה ידיך עדיך,    ולאין חקר חסדיך / וצדקתך כגלי הים.    בטרם עגלה וחלדה, / בחכמה נועצת לבדה –    ארכה מארץ מדה / ורחבה מני ים.    רבות עשית ועצומות, / נלאו לחקרם הנשמות –    אלו מלאו חכמות, / כמים יכסו על ים.    השמים ימינך נטתה / והארץ ידך עשתה,    ותהו ובהו היתה / כדמה בתוך הים.    מאורך אור נברא / ובדברך יום נקרא,    ראשו ממזרח ירא / ואת עקבו מים.    בינות המים, להודיע / פלאך, הבדלת ותרגיע –    חצים ממעל לרקיע / וחצים אל הים.    רמת ודברך גאה / בגבורה מכל נפלאה,    יבשת הארץ הראה / ויסך בדלתים ים.    ביבשה צמחו דשאים / לתת מחית נבראים,    להשקותם יעלה נשיאים / הקורא למי ים.    ישתחוו לו עבדים / שמש וירח וגדודים,    בגלגל עולה מקדים / ונסב לפאת ים.    מחשבות אל מה אמצו / וחקותיו לכל חרצו,    וממים בחמישי שרצו / צפור שמים ודגי הים.    אדמות ששו בהולידם / בהמות, בעפר יסודם;    ויאמר: ׳נעשה אדם, / וירד מים עד ים.׳    יצר מצלעיו עלמה / המאכילה עץ בערמה,    השמה הנושבת נשמה, / המחרבת ים.    רמם נחש, ונגעו / בעץ – וקול שמעו,    דק וחוג התרועעו / ממזרח ומים:    ׳עתה, הנחבאים, אמרו: / הלא כל מאתי נוצרו –    אראם, ואם יסתרו / מנגד עיני בקרקע הים.׳    זדונם הודו באחרונה: / חננו, חננו, שוכן מעונה,    והעבר חטאת ראשונה / ותשליך במצלות ים!׳    רומם – לארץ חללו / ובגן השכין חילו    מקדם, ויאמר לו: ׳נא הבט דרך ים!׳    הורג אח בשדה / בקש במה יפדה,    ויאמר: עוני אודה, / כי גדול כים.׳    ברבות האדם נסכלו, / דרכם השחיתו ונואלו,    השקט לא יוכלו – / והרשעים כים.    מבול שטפם וגועו, כי מימי זבול נגעו,    ומעינות תהום נבקעו – / ויהי סער גדול בים.    דורכי דרך תמימה / נמלטו בספינה בחכמה,    ולשנה יבשה האדמה / ונשתו מים מהים.    ילדו בנים כחפצם, / ובבנות מגדל לרבצם –    משם אלהים הפיצם / ונעו מים עד ים.    נגה אב, ובשכלו / יצא על פי מחוללו    מארצו, ויט אהלה / בית אל מים.    תפשוהו לאור זרים / ונמלט, והיו אומרים:    ׳על כן בארים / כבדו יי באיי הים!׳    רעשו שמי מעונו / בשלח יד בבנו,    ומצוקי ארץ למענו / קולם כים.    וישמע: ׳הרף ידך / מאת בנך יחידך!    עקב זאת – ארבה הודך, / ושמתי את זרעך כחול הים!׳    מרום, רב עליליה, / שלח נזיר למחיה,    בשבעים ירדו, והיה / מספר בני ישראל כחול הים.    העבידם תנין במרדו – / ולפדותם שלח עבדו    נטה שמים לבדו / ודורך על במתי ים.    חנסים לשמע מאנו / ובעשר מכות נבחנו,    וידידים נסעו ויחנו / בין מגדל ובין הים.    בן נשא עיניו – / והנה סביבותיו עונניו,    ביבשה העבירו עניו / ומטהו על הים.    רדף אחריהם פרעה, / ובסור אופני ישעו –    חשף אל זרועו / והרג את התנין אשר בים.    וישראל נפלאים ראה, / וישר שירה נאה:    ׳אשירה ליי, כי גאה גאה, / סוס ורכבו רמה בים!׳        "
6597,חיים לנסקי,385,1,4,4,1,0,0,חיים לנסקי,"   	 	 	       לילות לילך, לילות לילך!    ריחם זלף – לא לי, לא לך.    ריחם זלף, קסמם חלף.    לחשתי לך: ההן, אם לאו?    הרכנת ראשך: הן – לאו, לאו – הן    חיכה לחיך, גמת־החן.    שאלתי פי הכוכבים:    מה טיב חיוך דו־פרצופים?    הערומים! רמזו: מיד!    רמוז, דעוך אחד אחד.    חלף הליל כיציר־חלום –    נעלמת ובלי ברכת־שלום…    ועלי ציץ כל עוף הגן:    מקשן טפש! טפש מקשן!   תר""ץ       "
3553,אברהם אבן עזרא,46,1,1,1,1,0,0,אברהם אבן עזרא,"   	 	 	     אמונתך יודיעו, / בלב אחד יכוננו,    בני אלים יריעו, / בלי לשון ישננו,    רב טובך יביעו / וצדקתך ירננו.        בלב טהור וגוף נקי שם המפרש ארומם,    וסוד שבעים ושתים עלי כל שם אעצימם,    ראשיהם וא“ו ה”א וא“ו ואחריתם מ”ם וא“ו מ”ם –    ומקרא שלשה פסוקים / בתורת אל יעננו.        רבו שמות האחד ומכל רמים נעלים,    מהם שמות המקום ומהם שמות הפעלים,    וסוד אל“ף ה”א גלה לעניו – ומכל העלים,    וסוד שי“ן ד”ל יו""ד – / לאוהבו אב המוננו.        השם הרם אזכורה בלב ירא ורוהה,    שני עולמים נבראו בו, כי נבראו גבהי    עולם נעלה ביו“ד ה”א ועולם תחתית בוא“ו ה”א –    אבל לא נוכל לפרש / והנשמה תביננו.        משלשים ושתים נתיבות נודעו פלאות,    חכמה חקק מאז יה אלהי צבאות,    בספר וספר וספור אגדתם נמצאות,    וברית יחיד באמצע / נמצא ובלשוננו.          "
3439,אברהם אבן עזרא,46,1,1,1,1,0,0,אברהם אבן עזרא,"   	 	 	     אילת על דוד עגבה, / יום יום לראותו תאבה,  בליל ברחובות סבבה / עד תמצא את שאהבה.  בת לא תלין אם חלתה / ובמכה נחלה [הכתה],  כי על חטאתה הגלתה, / אחרי נסתרה גלתה,  אך פניך, אל, חלתה / ולהתפלל לך הרבתה.  ובשורה שמשה יחשך – / ימים מקדם חשבה,  זכרה מקדם עת משכ- / תה בעבותות האהבה.  'רעיתי, מה תשתוחחי? / חזקי, אמצי, אל תחפזי!  וזרי מעלך, את חטאך דחי / ובמעלות ישר אחזי,  ולאויבתך תאמרי: שחי! / עת קרית מועד תחזי.  מעיניך מנעי בכי, / הסירי מלב דאבה,  יד לא ארף ממך, הכי / עזה כמות אהבה!'  הצר בראותו מחלת / לבי, כי רוה לענות,  החל לשיר על מחלת / ויוסיף אותי לענות.  ותואיל לאמר מחלת: / 'עוד מה תוחילי לענות?  על תהו לבך תסעדי / בנבואת שקר נכתבה!  אי אפיריונך, אי ידי- / דך, תוכו רצוף אהבה?'  'מה תאנחי, יעלת צבי? / בי שמחי, כי בך אשמחה.  אך עד יעבר זעם חבי, / אחר עיניך אפקחה  ושבותך אשיב משבי / ואקבץ עדה נדחה.  נחלי זרים אם יעלו – / בי נשבעתי: לא אכזבה!  מים רבים לא יוכלו / לכבות את האהבה!'          "
4625,אלכסנדר סרגיביץ' פושקין,60,1,2,3,1,0,0,אלכסנדר סרגיביץ' פושקין,"   	 	 	     אל נא תשירי לפני    שירי ארצך רבי עצבת,    כי חוף רחוק והד חיי    בהם לנפש הכואבת.        אהה! הזמר האכזר    את לבבי כחץ פולח,    הוא מזכירני לילה, כר    ודמות עלמה לאור ירח.        אותו הצלם האהוב    את משכיחה בי ומסגת,    אך קול שירך אשמע – ושוב    אני רואה אותו מנגד.        אל נא תשירי לפני.             "
6836,אברהם בן חלפון,406,1,1,1,1,0,0,אברהם בן חלפון,"   	 	 	    לשר שלמה אבי משה לרגל חתונת בנו אברהם     דודים שוררו / אהבה עוררו    ובשירי נגידים / לאל זמרו:      שירו שיר ידידות / לצבי נחמד    כי הוא יום חרדות / ללב מעמד    ובכל החמודות / לו שם טוב ויד    מעשיו שפרו / טוביו יקרו    ועניים מרודים / בשמו נעזרו:      שמעו במדינות / הולך הוא ורב    ולכל הלשונות / זכרו יערב    כי מעין אמונות / לו לא יחרב    מימיו גברו / עד לא חסרו    ושדי החסדים / לשקות חברו:      הוא השר שלמה / נודע בזמן    כי האל הקימו / נטע נעמן    איתן, שם מקומו / צלו נאמן    שונאיו נעדרו / בושו חפרו    מירוא קול פחדים / פתאום נשברו:      יגדיל אל כבודו / ובטוב יחנן    את משה חמודו / ויהי רענן    גם זכאי בהודם / ישב שאנן    מעשיו יכשרו / ידיו יצרו    צדק עם ידידים / בו יתפארו:      גיל היום בשמחת / בנך אב המון    וברנן וגילת / צלצל פעמון    ואנחה ומחלת / לב וגוף טמון    כי טוב ספרו / בך, עם נדברו    ושלשה שרידים / בך התחברו:      המה השלשה / כשלשת קני    גלה הקדושה / מול אורם חנה    בם שירה חדשה / כל פה יענה    הדר יחגרו / עז יתאזרו    וכלל היהודים / בם יתאשרו:      אל עושה פלאות / הסר זעמך    ופדה מתלאות / נטעי כרמך    ובחן חן תשועות / תקרא עמך    לעלות מהרו / אל תתאחרו    ולאסוף נדודים / דרך ישרו:        "
3460,אברהם אבן עזרא,46,1,1,1,1,0,0,אברהם אבן עזרא,   	 	[לך אלי תשוקתי] 	     לך אלי תשוקתי  /  בך חשקי ואהבתי  לך לבי וכליותי  /  לך רוחי ונשמתי  לך ידי לך רגלי  /  וממך היא תכונתי  לך עצמי לך דמי  /  ועורי עם גויתי  לך עיני ורעיוני  /   וצורתי ותבניתי  לך רוחי לך כחי  /    ומבטחי ותקותי  לך לבי ודם חלבי /  כשה אקריב ועולתי  לך יחיד בלי שני  /  לך  תודה יחידתי  לך מלכות לך גאות / לך תאות תהלתי  לך עזרה בעת צרה / היה עזרי בצרתי  לך אוחיל בעת אחיל / כיולדה באנחתי  לך שברי רפא שברי / ואת צירי ומכתי  לך אהמה ולא אדמה / עדי תאיר אפלתי  לך נצח בך אבטח /  ואתה הוא אילותי  לך אזעק בך אדבק / עדי שובי לאדמתי  לך אני בעודי חי /     ואף כי אחרי מותי  לך אודה ואתודה /  עלי חטאי ורשעתי  לך ישעי סלח רשעי / ואת פשעי ואשמתי  לך אכף ואפרש כף / שמע נא את תחנתי  לך אבכה בלב נדכה / ברב שיחי ותוגתי  לך חסד לך חמלה / חמל על כל תלאותי  וגדול מנשוא חטאי / וגדלה יד משובתי  ולכן גדלו צירי  /   וקצרתי זריעתי  ואוי עלי והה לי אם / תדינני כרשעתי  ויצרי צוררי תמיד / כמו שטן לעמתי  יעצני ופתני   /  במועצות לרעתי  ועליו לא עלי בלתו /  חמסי עם תלונתי  ועת יעלו עלי לבי /  עונותי במטתי  מאד אפחד וגם ארעד / מאד יגדל מהומתי  וארגז עת אהי זוכר / לפניך מעותי  ואעמד נגדך ערום / ומה תהיה תשובתי  ביום בי יענה כחשי / ואכל מפרי דתי  ויבואו ימי שלום /  ותקרב עת פקדתי  ושמעך עת שמעתיהו / מאד זעתי ויראתי  יעמד לפניך  /  ומי יהיה תמורתי  ואיך חשבון לך אתן / ואיך אצדק בטענתי  ואשמתי וארבתי /  ובגדתי ובזיתי  וגזלתי וגנבתי  /   הרעותי והרשעתי  וגם זדתי וחמסתי / וחטאתי והחטאתי  וטעיתי ויעצתי  /  וכזבתי וכפרתי  ולוצצתי וגם לצתי / ומרדתי ומריתי  ונאצתי ונאפתי  /  וסררתי וסרחתי  ועויתי והעויתי  /   ופשעתי ופגמתי  וצררתי וצערתי  /   וקללתי וקלקלתי  ורשעתי ושחתתי /  ותעבתי ותעיתי  וסרתי מדרכיך  /   וכסתני כלמתי  והגדלתי עשות רשע / והחזקתי ברשעתי  וכחשתי ומעלתי /  ועשקתי ורצותי  וחטאתי בראשיתי  / ורשעתי באחריתי  ואשמתי בילדותי /  ובגדתי בזקנתי  ובחלתי בתורתך /  ובחרתי בתורתי  ועזבתי רצונך  /  והלכתי בתאותי  והשלמתי רצון יצרי / ולא בנתי לאחריתי  והרביתי להוסיף חטא / עלי רשעי וחובתי  ולכן כסתה פני /   כלמתי וגם בושתי  ואין לי בלתך מנוס / וממך היא סליחתי  ומוחל בלתך אין  /  ומאתך מחילתי  ואם תביא במשפט עב - /  דך מה היא גבורתי  ומה אני ומה חיי /  ומה כחי ועצמתי  כקש נדף מאד נהדף / ואיך תזכר משוגתי  ונאלמתי ונכלמתי /  וכסתני כלמתי  רצונך אשאלה תמיד / למלאות את שאלתי  והרב כבסני  /   מעונותי וחטאתי  והבט רב תלאותי / ודלותי בגלותי  ואל נא תעלם אזנך / לרוחתי לשועתי  ערב עבדך לטובה גם / אמר נא די לצרתי  והראני תשועתך /  בטרם יום תמותתי  ויום נפלי בפח מוקשי / סמך נא את נפילתי  ולענה שבעה נפשי / עדי קצתי בחיתי  עשה עמי לטובה אות / וקומה נא לעזרתי  הכי אתה מנת חלקי / ורנתי וטובתי  וגורלי ומהללי  /  וכל גילי ושמחתי  ששון לבי ואור עיני / ומעזי וחמדתי  ומרגועי ושעשועי /  מנוחתי ושלותי  הבינני עבודתך  /  ולך תהיה עבודתי  השיבני ואשובה   /    ותרצה את תשובתי  והורני דרכיך  /  וישר את נתיבתי  ותשמע את תפלתי / ותענה את עתירתי  בכל לבי דרשתיך  / ענני יה דרישתי  אנסך את דמעי לך / מחה חטאי בדמעתי  ונפשי אמרה חלקי /  יי היא ונחלתי  אסף נא את עונותי / בחסדך יום אסיפתי  ויום לכתי לפניך  / רצה נא את הליכתי  ועם עושי רצונך  /     תנה שכר פעלתי  ותשלח מלאכי החן / ויצאו נא לעמתי  ושלום בואך יאמרו / בקול אחד בביאתי  יביאוני לגן עדנך /  ושם תהיה ישיבתי  ואתעדן באורך  /  ושים כבוד מנוחתי  ואור גנוז לפניך  /  יהי סתרי וסכתי  ותחת צל כנפיך  /  תנה נא את מחצתי        
751,משה אבן עזרא,11,1,1,1,1,0,0,משה אבן עזרא,"   	 	 	    שוררו ילדי אמוני / ר' משה אבן-עזרא  לחן: אגא כעב  סימן: משה קטן    – – – / – – –          – – –   שוררו ילדי אמוני                     שיר תהלות    העמדים בבית אדני                    בלילות:               תה' קלד, א      מדת חסדיו יתנו                     לשעות    כי מאז הוא לנו                      למושעות    ובנעים זמירות ירננו                   לאל דעות    אדני, ולו נתכנו                      עללות:               ש""א ב, ג       שועת צועק הקשב                    והופיעה    ורוח סליחה נושב                     הניעה    וצר רע עלי חושב                     הכניעה    כי אתה קדוש יושב                    תהלות:               תה' כב, ד       הלעד תשכח אביון                    בבית כלאים    מרעיד מיחל ברפיון                    בין לבאים?    עד אן גיא חזיון                        מעון פראים    שמם, ודרכי ציון                     אבלות?               אי' א, ד       קמי אש הבעירו                   בעצמי    וקול עמי העירו                      מאין-דמי;    וצרי באף הסירו                     גדר כרמי    ובצרו ולא השאירו                    עוללות:               ירמ' מט, ט        טהור, היה לו שובב                    כמראשו    וישכח בן חובב                      את רישו,    ושפתי ישנים דובב                    תירושו    ויינו כמאז ינובב                     בתלות:               זכר' ט, יז      נא הדרש לשואל                     בתחנוניו    ומפרך חטא, גואל                    שלח לפניו ­­­­­­­­­­­­–    וגם שבעתים אל                     חיק שכניו    ישלם אדני כי הוא אל                      גמלות:               ירמ' נא, נו        "
4569,מיכה יוסף לבנזון,57,1,3,3,1,0,0,מיכה יוסף לבנזון,"   	 	 	    (בעקבות צדליץ)     הרוח סואן, נצו נעו עבים,  בהיר בשחקים אור סהר זרוח  שם בין גלים הומים רצים אף שבים  תתעופף אניה על כנפי רוח;  ידים לא-בשר נסה פרשו  לכן היא עפה כעוף בשמים,  תבז לסער ולגלים יגעשו,  אין בה כל אנוש, כל בו רוח חיים!  בין לבבות ימים ומקום שוד הסערות  שם עד מפרש עבים, ערבות רקיע,  אי-סלע, אי-בודד שיאו יגיע  ולראשו כוכבי-אל עטר עטרות!  שם לא שדדו שדה, חרשו הבקרים,  לא ינץ הדגן, לא יגאה כל ענף,  גם קן לה לא תמצא צפור כל כנף,  אך על תועפות סלע קננו הנשרים!  שמה למלך את קברו חצבו,  קבר ערירי אין ציון מצבת –  אך כובע, שרביט, אף חרב נשגבת,  עלי ארונו שוממים ישכבו!  ובארץ שמה זו יישן המות  ושאון חלד לא תקשבנה אזנים,  ונוה קבר גלמוד יחזו עינים –  ומרום אירופה הוא הגביה שבת! –  ימים ינקופו, השנה חלפה  ובקברו המלך עוד דום ינוח,  אך ירח זיו ליל הרביעי כי ספה  אז מקברו יעור, יקום רוח;  לילה זה שבה אז רוחו לאדמה  ובליל זה תשוב לראות אור החיים;  ובירכתי חוף תוחיל אניה שמה  אניה גלמודה על רחבי מים! –  בה ירד המלך רוץ ארחות ימים,  אין בה כל מלח לנחותה מישרים,  משוט ומפרש לא יחצו משברים  והיא כחץ תעוף בין גלים רמים –  אך בדד המלך נצב באניה  ובאישון חשך ובאשמני ליל;  פחד רחב לבו, רוחו הומיה  וירוצצו עיניו המזרים רב-חיל!  אלי חוף צרפת האניה תגיע,  אז רגשה נפשו, מורשיו יהמיו –  ובקול ענות גיל “הה ארצי!” יריע  “את ארצי את ארצי עיני יחזיו!”  אז רד המלך על הארץ שמה  חונן עפרה נפל על אפים;  תחתיו תרעש אף תרגז זו אדמה  הזה הוא שמשנו בא בצהרים! –  אז יקרא המלך לצבא מלחמת –  אך אלה במקום עפרות-אש יבערו,  ובארץ צען ספו הלכו תמס –  ובקור וכפור צפון אלה סמרו…  ולשריו יקרא ובכיו בעין,  שריו אז אתו התבל לכדו,  אך אלה תמו בחרב וקין –  אלה חללו הברית ובו בגדו! –  אז לבנו הוא יקרא – שריד האחד  תת לו תבל – אמר – מורשת נצח;  וכבר גם הבן עם המתים יחד – –  אז יוריד המלך אף יט המצח – –  כה יעמוד כערער עד שמש אתה  ואנחות מקרב לבו סערו –  ומים מעיניו כים נהרו –  אז ישוב אל קבר ארץ עפתה!          "
3393,מרדכי צבי מאנה,45,1,3,3,1,0,0,מרדכי צבי מאנה,"   	 	 	     האח! הנה האביב,    מחמד לב ועין,    ובעת אביט מסביב,    שלג קר עוד אין!        האח! על הר וגבע,    שפוך אור ונהרה,    ותחי בת-יה הטבע,    עודה זר תפארה.        האח! הנה כל רמש,    עזב חגוי ארץ    ובנעם קרני שמש,    יחיה, יפרץ פרץ.        אצאה נא לשוח,    עתה צר משכני,    שם חפשי אשאף רוח,    אדע כי חי אני!        עזביני נא, מחלתי!    סורה נא, ליל אמש,    הקיצי נא, לבתי,    עורי לקראתי, שמש!       א' דחוה“מ פסח תרמ”ה. ראדושקאוויץ.       "
4572,מיכה יוסף לבנזון,57,1,3,3,1,0,0,מיכה יוסף לבנזון,"   	 	 	    (על ספר “מסתרי פריז”)     עורי נא עורי, שפה עבריה,  מקברי ציון, ממערות ציה!  אלמנת סופרים עזובת בניך!  מנעי מנהי קולך, מבכי עיניך!  הישן בנשיה לא בכיך יעלנו,  שם מתך יחיה – פה גינצבורג איננו!  אל שמשך כי בא אל נא עוד תאנחי!  הן כוכב דורך אחריו לו תשמחי!  שובי נא, הנחמי אתנו יחד  ולמסתרי פריז ירחב לב ופחד!  לו עמים כלם נוראות נפלאו,  לו יתר כל לב – עינים ידמעו!  ומביני טעם, כל יודעי חין ערך,  עליו נשמו, לו כרעו ברך!  ארופה כלה ימה ומזרחה  לקראת איז’ן סי חרדה אף שמחה –  ולצרפת אמרה: זה ילד בה גבר!  כי הוא הוקם על על כל חוברי חבר!  הוא נפש אדם נתח לנתחיה  וברשע ובתם גלה מצפוניה!  כל סתום, כל חתום בה – הוא הודיע:  את לא שער כל נפש – הוא השמיע!  פלצות ועליצות פה יתנודדו! –  הקוראים, פה ששים פה יתלכדו! –  כרם קדשך שורי, אם לא רחמה!  הן מטע חן זה נטוע גם שמה!  אך מה זה חרדת? מה אחור תסוגי?  מה מספר זה תנועי תמוגי?  מה תבחל נפשך בו? מה ראש תניעי?  “ילדי נכרים אלה – לא לי!” תביעי –  לא, אם כל קדש! אם כל אמרי שפר!  לבנך ולבן עמך הוא זה הספר!  הטרם תדעי את שולמן סופרנו  כי מנעוריו כאם כבדך בינינו!  כי הגדיל בך עצה, הפליא טוב טעם!  וירנן לבתך בנאמי נעם!  קדמותך לא שנה, הוד עלומיך  לא בעדי זר יפך, בפוך עיניך.  כל מבין טעמך, כל קורא ספרהו,  קול קורא בקדש תקשב אזנהו!  ""מה הפלאות – ישאל – פה תבראנה?  השפת עבר מתה חיה עודנה?  הן פה הנעורים כנשר חדשה  ותפרח ותיף אחרי כי יבשה!""  עתה ספר זה אל לבך הגישי,  עתה תנהרי ובחן ניבו שישי!  ומחי עצב מלב, דמעה מעין,  וקחי נחומים על גינצבורג כי אין!  עתה עורי נא! עורי! שכחי נהי!  ובמקום גינצבורג שולמן לך יהי! –  וראי גם מה דבר פה ראש אהביך  אבי, השר לך בשפת מקדשיך!          "
2887,שלמה אבן גבירול,40,1,1,1,1,0,0,שלמה אבן גבירול,   	 	 	    וקאל איצא     אם־תאהב להיות באנשי־חלד / אם־נפשך תגור שביבי פלד  הקל יקר תבל ואל־ישיאך / עשר ולא כבוד וגם לא ילד  יקל בעיניך מאד קלון וריש / מות מבלי בן כאשר מת סלד  דע נפשך היטב ביען היא לבד / מן־השאר נשאר ומן־הגלד.        
1163,שאול טשרניחובסקי,16,1,3,4,1,0,1,שאול טשרניחובסקי,"   	 	 	    חניבעל /       יום גדולות אז ויום הרת עולמות באים:    אם רומא תהי הכל או קרתא-חדתא אפס?    בכף האחת – שם, בכף השניה – יפת,    וביד הגזרה היא שתי כפות המאזנים.        היית אתה שר של שם, נץ גבה-עינים    בין תרנגלי-לול ושכוים למודי רפת,    הוי בונה מגדל-עז על מסד חול וגפס:    הכנעני – תגר-סתם, ישראל – עם תנאים!        בן-רומא, שור ההר, הסתכל בערפליו,    שם חניבעל בא, פרשי-לוב בחול-עב?    אמר ללבך הס, ותשמע נחרת פיליו…       אך עיני ניני-צור באש-כילי מוצאים ספורות    להון של טבעות-פז, – גבורם מודדן בדליו;1    יצו – ועריו הם ינחילו שמו לדורות – – –       אודיסה, 1921       אחרי המלחמה ליד העיר קאן שלח חניבעל לקרתא–חדתא דלי מלא מטבעות זהב, שהיו אות לפרשים הרומאים.  ↩           "
2958,שלמה אבן גבירול,40,1,1,1,1,0,0,שלמה אבן גבירול,"   	 	 	    ולה אלי בעץ֗ מן כתב אליה שערא וכאן קד חצ֗רה פי אלצבוה֒ פשטّת בה אלדאר פג֗אובה בהאד֗א אלקול [ולו אל פלוני שכתב לו שיר. הוא נפגש אתו בימי נעוריו, אך אחר כך גר רחוק ממנו. והשיב לו (גבירול) באלה הדברים]     רעי מידעי ביום נסעו / לבי ובגדתי הלא קרעו  ראו דמעי על־לחיי נֽוזלים / מחצית כבדי הם ולא ידעו  לא כתרו־לי עת קראתימו מעט / ויתנו ערף ולא שמעו  אדרש ואמצאם בתוך לבי אבל / לא אדעה אי אהלם תקעו  יום קֽרעו לבב אשר נמשך בחוט / האהבה האהבה נטעו  יום רֽתמו בו מרכבות פרוד עלי / סוסיו ירימון שוט ולא פשעו  לו תחזם יתאוננו עלי כמו / אנשי נקיים אחרי הרשעו  או תחזה רדת מטר־קיץ עלי / פלחי לחייהם ולא נפצעו  ובעת ראותי קול בכיתם אחרי / כבדו ענני עד אשר־נבקעו  כמעט יהי נסתר כאבי מאנוש / לולי שתי עיני אשר דמעו  אכן בשאול נפלאותיו נסתרו / מאהביו לולי אשר נשמעו  למד לבבו להלך תמיד עלי / הרי מזמות עד אשר־נרקעו  זכר אני שמש וסהר אזכרה / עת זֽרחו עלי ועת יפעו  יונת רחקים שלמי שלום לאח / בו מחשבותי כל־ימותי תעו  כלה לבב רעו ונפשו נכספה / אליו מאד על־כן דבריו לעו  אם־נשבעו ימים להתעולל דמי / יקום אסרם כי בך נשבעו  או גֽרעו ימים בארך הנדד / יספו אהבי לך ולא נגרעו  פרו עצי האהבה אחי ועוד / יפרו כמו על־נחלה נטעו  המו לך גלי לבבי תאוה / ובעת ראותי ספרך רגעו  בשיר אשר לו אם־ידמו לעלות / בתיו אלי־שחק אזי נגעו  שיר נמשלו בתיו למשכיות חלי / לולי אשר בכנף נדד נסעו  לכן חקר ניב ספרך פן־יקרך / מקרה שני אורים בעת נפגעו  עזו ואתמה איך משכם לבך / מנחלי דעת ולא נמנעו  שרי תבונות ממך חלו כמו / שרי ספרד ממך אח זעו  ייטב לך כי אחרי היו תמול / לי כעבדים הן לך נרצעו  שמו תהלתך אחות דתם ועל / אפסי אדמות חסדך זרעו  שוא גלך יבהיל נשיאיהם אשר / אוו שחות ובימך הטבעו  סר זכרך הטוב עלי תבל ונע / שם מפעלותיך והם לא נעו  ארו בנעם שכלך חשכי תהום / אך שחרי לילות בך נבקעו  על־כל־משנאיך ימינך תעלה / אף כל‏־מקנאיך לך יכרעו  כי נפלאות שיר חדשו בך אחרי / בלו וחיו אחרי גועו  תעו לספר מחשבותי תאות / לבי ובשו מאשר יגעו  אשאל בנות ימים לבלתי האריך / יום הנדד לו שאלתי שעו  כמה ידידים בזמן התפֽרדו / כן צעקו על־זאת ולא נושעו  אם־נואלה תבל וימים למדה / למרות ומוסר דרכך פרעו  האל ישובב בחסדיו אהלי / רעים אשר מעיר לעיר הסעו.        "
275,רחל בלובשטיין,5,0,3,4,1,0,1,רחל בלובשטיין,"   	 	 	     חשך היום, צנה נושבת.    שעה שביעית.    לסעד לבה בדד יושבת    השולמית.  על השלחן סלדות שתים‑    מראה רגיל.    אך היא תעיף בהן עינים    בלי גיל…  ושאלה מרה רועדת    בפי שולמית:    ""האם לכך, אמרי, בוגדת,    כרתנו ברית?""  היא אנחה כבדה פולטת    ותבך בלאט.    והסלדה מתמעטת   לאט, לאט…       "
3661,אברהם אבן עזרא,46,1,1,1,1,0,0,אברהם אבן עזרא,"   	 	 	     זמרו משכיל, שפלים עם גבוהים,  חדשים גם ישנים, חשכים עם נוגהים:  כי מלך כל הארץ אלהים!    אותות אמונות אל על לוחות לבות  חרותות בעט מזמות ילדוהו מסבות,  כי בוראם אחד ונפלאותיו רבות –  ואמת אל ואין עוד, זולתו אין אלהים!    ברא לכבודו מבראי שחקיו;  רצים ולא ייגעו, כי שקולים עלי קו  צדק – והוא מלכם והוא נהגם בחקיו,  ויאמרו: יי הוא האלהים!    רמת ונשגבת מדעת אדם,  ויודוך הכל כי תקצר ידם.  אכן כפי כחם יהללוך בעודם:  כי אל גדול יי אלהים!        "
5214,דוד פוגל,206,1,3,4,1,0,0,דוד פוגל,"   	 	 	     כי נצא לכרים בקיץ –  ורחב לבנו  ונעצב למאד.      מאחרי ימי הערפל  יעלו אלינו  כרי הילדות הרחבים,  בם דרכים אפורות  נפתלים בשרב  ועוברים לאט.      דבורה נשכחה  אף תהמה באזנינו.      – אכן מהרנו לטבע  בנבכי הימים.      כי לא אמרנו אל נפשנו:  הן זקנו כרגע. –        "
1041,שאול טשרניחובסקי,16,1,3,4,1,0,1,שאול טשרניחובסקי,"   	 	 	    (בדרכי קדמונים)     יפת-קדם בהרי-גיר-אלם כבדים,  אשר אך לה לבבות רבואות חרדים,  שאי המית-לבבי, הוי, קרית-הגזית,  בנוי-זעם יגון-חומותיך – כעדים  ליובלות של חלום מתמידים בתקוה!  בעינים רעבות אדבק ואקדים  בליטה ובליטה לנשיקת-אהבים.  באזנים צמאות כי אקלוט רעדים:  נגינה מנחלים, צליל אושות-נקיקים –  והר כבד-קברים של רוי-נדודים  מאשרים והיו בארץ לעפרות.  אנחש לאריח ואבן מנדים:  המקדם ואם פה בניך קבעום?  במקצוע תמונה מי תכן, עמודים?  ומי הרס בעברה ויתנם נפוצות,  חרבות על-פני חרבנות פחודים?  וסובלת בקשי את חומה וכל-חיל,  מנאציך בכח הקימום וזדים,  ואך בזכות שרידי-קדומים וזוית  במסגרת-צריחים ובסיס-מסגדים  תקבלים את ולא תנערים באפך,  והיו הם בתוכם לפלטה פקודים.  וכל מגדל ומגדל זר תוכך – נעוצים  כמחט בבשרך, אף דמיך שותתים  בעד פצעים סמויים – נהרות לא-נראים.  בלילות-סוד נטולי כל-הגה והדים,  בצקת לך קסמים על אלם-שוקים  ומצרי בין-רחובות צדק ומאדים,  יקומון בך המונים, כל-יוצרי-כבודך  בהוד נזר-פרחים לא-יבול באידים,  אשר צוו לעולמים לך הזיו וההוד  וחשלו עוד ונגדו, עמלים וטרודים,  גאון מגן-דרורך, סוחרת שלומך;  בסופות על פרציך אגדו גדודים,  בעוד כתר בראשך שרתי בארצך,  ובניך בארץ-העברים – יהודים.  בנגה-אור למולך עם שמש-שקיעה,  ואדמו כל אבניך, גגות כיוקדים,  האמנם לא דמי גוש-החלבי, בן-גיורה,  דמי מכי-יבוס, דם בר-כוכבא ורדים,  מבצבץ הוא ועולה מאפלת-שנות-דור  בקלוח-פלאות – תוכחה לבוגדים?  וכמה תארך עוד אגרת-כאבך,  ימי-חבלך והותך מזרים נדודים? –  האל ימין נקו או משמאלך יצו לך  מבשר-הגאלה שחרך המאדים?  ומי יתנך חללה, תחדלי היות עיר  קדושה לשלש אמונות-חרדים,  והיית אך לעמך, לא לזר חמודה!  לגופה לב אחד, שני אין לגידים, –  כלום נמצא ויש בלעדיך שניה,  ואם עברו ונמקו יובלות כאדים!  מלא-עולם בידכם על הריו וימיו –  תנו לנו ונירש שוב שדות אבודים,  עמוסי גרב-הקדש: חצץ וטרשים,  ונפח בם להחיות לבותנו צמודים,  ונשקה בדמים גיאיות-צחיחה.  ואם לא – ונחצוב בם בורות אחדים:  אחד אחד וכוכו, משפחה וכוכה,  ותל-קבר ענקים לעם בז למרורים.       תל-אביב 1933       "
4592,מנחם מנדל דוליצקי,58,1,3,4,1,0,0,מנחם מנדל דוליצקי,"   	 	 	    שירי מנחם, הקדשה /       לידידי החכם והמשכיל הנאור,  בעל נפש יקרה ורוח טהור,      הר""ר מ. גארססאן נרו יאיר  כשמש צדקה ביום בהיר!      מידך לי ספרי זה, כי אתה עוררת את רוחי אשר תלאות רבות נסכו עליו רוח תרדמה ושסעו את בת שירתי בכנפיה עד כי לא קויתי עוד לשוב אל עטי – עט שפת עבר, אשר לו הקדשתי כחי ומבחר ימי עלומי. לכן אקדיש לך, גבר נעלה, את ספרי זה, כי מידך הוא לי ומידך אתננו לך.  ידידך ומוקירך בכל לב  מ. מ. דאליצקי       "
6034,יהודה קרני,332,1,3,4,1,0,1,יהודה קרני,"   	 	 	     הדליקו נברשות הנרות השחורים,  וכרוך נחשים  יכרכו עמודי הבית בלשונות אבלות,  וכרכבי הזהב בקדשי קדשים  ירעיפו כהרעיף כל־עין מקדירה,  יגונם המסתר;  ויעמד מיתם וריק האלמימר,  משיר לא־מיחם, מנרד לא־מקטר,  ותלחך בלבבות כל־כמיהה אלמת,  בניב לא תשבץ, בבכי לא תגאל;  ותפלח לפתע את־כבד הדממה,  כפלח בכי שחף את לילי ישראל  קול זעקת בת כהן, המזנקה אהלה  ומשסעה בהמון,  והיא פרועת תלתלים וחשופת־שדים,  המקטרות פצעיהן ומזריקות מדמן:  הוי, אחי בני עמי, סנהדרין הקדושה,  בת כהן הדרוסה לנכרי הטמא,  המתר לה לשזר פרכת לקדשי קדשים  ולכהן במחולות ובצלצלי־שמע?        "
6424,יצחק מירקין,379,1,3,4,1,0,1,יצחק מירקין,"   	 	 	     לאהבה אשירה הפעם,    אך־לא לאהבת גוף ובשרים,    עטי בידי מטה־זעם    לפוצץ אהבה זו לגזרים.    מגחכת יותר מדי ופעוטה    אהבה בת־יום של־נערות ונערים,    קטנטנה יותר מדי ופשוטה    אהבת יום־יום של־המון העדרים.    אנכי לאהבה, אנכי אשירה,    אזמר לאהבת נפשות רמות,    שהיא מרוממת ומעשירה    את הלבבות, את הנשמות;    שהיא בוראת פה מתחת    גן עדנים מלא־זיו ואורים,    בו־שני גופים ונשמה אחת    חיים חיים יפים וטהורים.        "
6182,יהודה קרני,332,1,3,4,1,0,1,יהודה קרני,"   	 	 	    (עם צלום פני המנוח)       המצלמה עם שלש רגלים  ואחת עינה  עמדה לנכח המטה;  בין של""ג, שהוטל שותק ומתקמט  ובינה  חצץ הנצח,  הסוד שבמיתה,  אך עין המצלמה הרסה אל הפרשן המת.    ובמדפים היה נצב כל ספר  ומהרהר דומם.  אך מה אבל תנ""ך באצטבה;  שמעתי באמר פסוקים,  לא נתפרשו עוד עד תמם:  “יתגדל ויתקדש שמה רבא”.        "
5742,רבינדראנאת טאגור,262,1,3,4,1,0,0,רבינדראנאת טאגור,"   	 	 	         לו ידעו בני־אדם אי היכל מלכי, כי־עתה נעלם כרגע מעיני הארץ.  החומות עשויות כסף לבן והגג זהב מאיר.  המלכה יושבת בהיכל אשר שבע חצרות לו, והיא עדה אבן יקרה אשר ערכה ערך כל־העשר אשר לשבע ממלכות.  אך תניני, אמי, ואגד־לך חרש באזנך את־המקום אשר־שם היכל מלכי.  הלא הוא בפנת המעקה אשר לביתנו במקום שם סיר הפרחים עם־ציץ הטולסי.      בת המלכה שוכבת וישנה במרחקי חוף רחוק על־שפת שבעת הימים אשר לא יעבר אותם.  אין־איש במלוא כל־הארץ אשר־ידע למצא אותה זולתי אני לבדי.  וצמידים לה על־זרועותיה ונטפי פנינים באזניה, ושערותיה שוטפות על־פני הקרקע.  ובנגוע אליה שרביט הקסם אשר־עמי ונעורה משנתה ואבנים יקרות תפולנה מעל־שפתיה בשחקה.  אך תניני ואלחש חרש על־פי אזנך, אמי, הלא היא בפנת המעקה אשר לביתנו במקום שם סיר הפרחים עם־ציץ הטולסי.      כאשר תבוא עת לך ללכת אל־הנהר להתרחץ, עלי־נא אל־המעקה אשר עם־הגג.  יושב אנכי בפנה אשר־שם צללי החומות נועדים עלי.  רק החתול הקטן לבדו נרצה לי לקחת אותו עמי, כי־יודע הוא איה מגורי הגלב אשר בספרי הנפלאות.  אך תניני, אמי, ואלחש חרש על־פי אזנך את־מקום מגורי הגלב אשר בספרי הנפלאות.  הלא הוא בפנת המעקה במקום־שם סיר הפרחים עם־ציץ הטולסי.          "
1112,שאול טשרניחובסקי,16,1,3,4,1,0,1,שאול טשרניחובסקי,"   	 	 	    חרבי, אי חרבי /      חרבי! אי חרבי, אי חרב נקמת?    חרבי לי תנו, על אויבי אצריח!    אים משנאי? אכריעם לטבח,    השמד אשמידם! אכלם, אכריתם,    אכרית, אשביתה מאנוש זכרנמו,    אעלה כקוצר, אף גזעם אשרשה;    אחשף ימין-עזי ולצרי אוכיח,    חרב-גאותי מדמם אשכירה,    ארחץ פעמי בדמי חלליהם,    רגלי תדרכנה על ראש פרעותמו,    אגזר על ימין, אקצרה על שמאל.    קדחה אש באפי ותיקד עד שאול:    רבת צררוני, ואין עומד בפרץ,    אמר אמרתי: כבר בא עלי קרץ.       חרבי! אי חרבי, אי חרב מלחמת!    חרבי לי תנו – לא אשיב לנדנה    טרם אגירה משנאי בשלח.    כלכל נלאיתי… כי רוחי התעברה!    עלה עשן באפי, לבי – הר-געש,    דמי בעורקי – אפיקי בני-רשף,    כבלי אפתח, אנתקה מוסרותי…    רודי, המוגה! – התפת בלבבי,    חתה, הסוגה! – שם מוקדי-השחת,    כאש, אש-צרבת, חמתי נתכת,    רחמים שכחתי, חנינה בל אדע,    אנקת חללים באזני – מנגינה,    דמך, דמעתך – מים נדלחו…    הכון לשברך, הכון, אכזרי,    לרועץ לך קמתי בעז נאדרי!       חרבי! אי חרבי, אי חרב נקמת!?    חרבי לי תנו – לא אשיב לנדנה…    שפתי מה דובבו? קרבות אחפצה!…    אן הוליכוני שולל עשתנותי?    ובעים רוחי צור-חרבי שנותי…    חרב אחזתי… כבר יבשה אזרועי!    עבדות נצחת אין-איל שמתני,    דכאה גם רוחי שחותי מאדם.    עבד-עבדים היות כבר הסכנתי,    זנחה דרור נפשי, נשיתי כל טוב…    ורוחי כי יסער, יתגעש בכח,    ונפשי כי גרסה לחפש וחיים –    אלה פי מלא, רק אחרק שנים,    מתני אשנס כפעם בפעם    ואשך כמשגע את כבלי בזעם…       אודיסה 1892       "
734,משה אבן עזרא,11,1,1,1,1,0,0,משה אבן עזרא,   	 	 	    ועל הכתב   אל-יד חותם  תכנית יובא  מכתבי בש-  מחות וגיל  כי הוא על-אף  חכמה נזם  ועלי-אזן  השכל עגיל.          
863,משה אבן עזרא,11,1,1,1,1,0,0,משה אבן עזרא,"   	 	 	    בלבב מר מאד נשבר / ר' משה אבן-עזרא  לחן: יצו האל לדל שואל  סימן: משה     בלבב מר             מאד נשבר                 באתי העת קומי,    יעצני                והנחני                   להתודות על אשמי,    והנני             על עוני              מקריב חלבי ודמי    מתפלל ומתודה                    חטאתי וחטאת עמי:            דנ' ט, כ      מי יבאר            ויתאר               עזוז מלכי וגאוניו –    וכל גבר            בפיו דובר              ערל שפתים לפניו,    והמשכיל            לא יכיל               נשוא גדלו ורעיוניו –    ואם אפר            בא לספר              מקצת דרכי אדוניו –    ישוב הלם            כי הוא חלום             והמות פתרוניו    ועיניו ראו גלמי                    ומנהו לא נכחד עצמי:           תה' קלט, טו-טז      שוא יבקר            החוקר               סוד מהאנוש נעלם    איך צופה            ברוח פה              ברא את העולם –    ואיך תבל            בפיו סובל              ואת כל היקום כלם!    במפלא אנוש, אל תדרש              פן תשב דך ונכלם    ושוב לבי            למשגבי              והסכן עמו ושלם    טרם יבא יומי                    ואשובה אל מקומי:           הו' ב, ט      הסר זעם            ופעם               הרימה למשאות!    במי אהבה            מחה חובה              וקרע שטרי חטאות    וחון עבדך            יום נגדך              יהי נשפט עם בריאות    יום נברים            נכרים               לפני אדני צבאות    ונפשים            בקדושים              יהיו למופת ולאות    יום קול יעביר בעמי:                  ההלכים מי ומי?          שמ' י, ח        "
2567,שמואל הנגיד,32,1,1,1,1,0,0,שמואל הנגיד,   	 	 	     דמו לאבני אש חכמים בעין כל    לכן מעט פשעם בעין כל מגדל    וכסיל כמו רמש ולכן עונו    הרב מעט יקח אנוש בו ויחדל.          
169,יהודה ליב גורדון,2,1,3,3,1,0,0,יהודה ליב גורדון,"   	 	 	     ליעקב בן ישעיהו הסנגור הכשר    אשר עמדו רגליו על הר הזיתים,    מאת הקטגור הלאמי יהודה בן אשר    אשר קם השנה מעם המתים,    מגברא דמוקיר יתיה ורחים –    ברכה לראש שנת האזרחים.   תתצ""ב.  סטפ“ב י”ב טבת בשנת יעקב בן ישעיה מזאה  [לפ“ק אחרי גרוש ה”יודין""1] ממאסקוי.       כלומר, כשתכחיד את שלושת היודין של יעקב וישעיה יצא לך הפרט.  ↩           "
6503,שלמה מנדלקרן,382,1,3,4,1,0,0,שלמה מנדלקרן,"   	 	 	     בבואך בית החפשית וחוליו בקרת    תת למו רפאות תעלה אמר גזרת:    מחולי זה מנעו גם לחם צר ומים לחץ,    על־מכת זה שימו זבובי מות וירב המחץ;    לזה שימו ארבעים עלוקות על־חזהו,    ולזה הטיפו מי־רוש ביין משקהו –    אך למה־לך, אבדן, הרבות במלים:    דבר־נא באחת: “הרגו את־החולים!”        "
5219,דוד פוגל,206,1,3,4,1,0,0,דוד פוגל,"   	 	 	     הנה האביב לגוניו  כבר ישכן בלבבות.      שירי רך קלים  לנו תשלחנה  עיני הנערות,  בפרפר בן לבן  כגוזל בכלא.      למה עוד נשבה,  עד נטבע בימי דמינו?      קרבנו מה-יהמה הערב  כיין האפל.      וצלילי המחול נתכים באין-שמע  מעברים.      הן קרא האביב לנערות!        "
4277,אלתר לוין,50,1,3,4,1,0,1,אלתר לוין,"   	 	 	     ליל הסער. בן עזזמה  מתמודד גוסס שם בגיא;  “דמי שותת, חי גואלי!”  יזעק חמס בן עזזמה.  חי גואלי: המדברה  פניו ישים ישיגנו;  מן מזבח, מן הקעבה  מקבר נביא במדינה –  יקחהו! ואם גם אלפי  הפרשים כי יגנו  על רוצח – יקחהו!  נקם יקח שבעתים!  והיה כי יסבו עליו  על גואלי בני רשדיה:  ""סב לך מאחינו סלם  “נקי הוא לא רצח נפש”.  כי יאמרו ככה בני רשדיה  אל גואלי אחי קדרי:  אחי, אחי, אל תאמינה,  דמי תדרש מרשדיה!  ואם לפניהם תלך אטוה  ואם יציעו בקשתם  ואם יאיצו בני רשדיה–  אל תקבל אתנן טיבה;  ואם ישימו לך מועקה,  אחי, אל תעתר למו:  לך לך אל זקני נגב,  דרש תדרש חק הזקנים!  חק הזקנים, ברוכי אללה,  יושבי ציה והנג’ב,  חק, מסרת ומורשת  דור הנביא, הכליפים:  כל דם ודם אשר לא נמצא  שפכו, ועל אחד הגברים  נפל חשד הדם השפוך–  אל זקני נגב הובילנו.  דמי, דמי, דמי השבט,  דמי, אבי הנחילני  נקם לי, אחי! אין תשלומים  לדמי נפש בן ערבי!  אז משבט זה תבחרו  שיכים קדושים מספר שלשה  ומשבט שני תקחו  בעלי תורה שני עולמה.  כי לא לנו משפט דמים,  דין הנפשות לעליונים:  דין הבשעה! דין לחסה!  דין הנקם לשיכים קדושים!  ואת החשוד יקחו אתם  חמשה אלה יודעי דבר  ועל גב הג’ינים, חמם-אל-ריח,  יפנו כלם המדברה.  שם במדבר ישנו שבט  שלו ישכן תוך ביות שער;  תוך הכמה, יריעות עזים  יושב קדוש שיך בקדושים.  יושב קדוש שיך השיכים,  עטוף כלו בעביה.  זקנו פרא; פרעות ראשו  ירדים, ירדים על כתפים.  עיניו דולקות, ברק לשניו,  עשן עולה ממקטרתו;  קנה ארכו אמתים  צמוד אל מקטרת קטנה.  קסת סופרים, חרב חדה  תלויה, תלויה לו במזח;  בין אצבעותיו חרוז ענברים  סובב, סובב כך חלילה.  בראשו יצנף ציץ הירק,  אות לקדוש עולה רגל,  משטתח שנה, שנה,  על הקבר של הנביא.  יושב קדוש שיך השיכים  באהלי קדר, בערבה:  דן דין עליון והכליפים,  נוקם נקמת דם השפוך.  אחי, קדרי, גואל דמי,  אם יאיצו בני רשדיה:  הובל תוביל רוצחי שמה  אל שריף מזקני נגב.  ועת יתקדש גם יטהר,  יקח השריף אל סעיד  שפודי ברזל, שרופי להב,  עתה מן האח נלקחו.  והעיד לעיני כל הזקנים  ובפניהם פעמים שבע  יחזר על צ’ורת הקוראן,  ונגש לשאל פי הנביא.  רעמות פני השיך ילבשו,  יקום, יעמוד מלא קומתו  ובימינו שפודים צורבים–  בפני כל העדה יקרא.  ""בשם אללה רחום, רחמן,  ""בשם מחמד נביאנו  ""וככה, להבדיל, בשם הרוחות  ""בשם לילה השבעתיך!  ""גלה לבך לי י-סלם!  ""הכון עצמך לפני אללה:  ""אם לפניך בנות העדן  ""או התפת אש ג’הנם!  ""אם הנפת ברק חרבך  ""לג’הד אז לך העדן  ""ואם בה שפכת דמי נקים  ""שאול, אבדון יהא חלקך!  ""גלה, גלה לי י-רגל,  ""גלה לבך לי י-סלם!  ""אם לי יקרה נפש משלם  “כפלים יקרו דמי נקים!”  ושופך דמי, רצחי סלם,  אז, ידעתי, ישקרה  ולקח אז השיך אלסעיד  את השפודין הבוערים–  ונגע במו בלשון סלם…  ידמו אז כל בני האהל,  פני אלסעיד כי יחורו  ופני מות לפני סלם…  לראוה הציג אותו אללה:  לשונו נכוה, נכוה כלה!..  נודע קלונו, גם חטאתו  בכל מרחבי הערבה!  אלמלא שפך דמי נקים  היה משים שר גבריאל  פסת כפור מעל לשונו  למען צדיק לא יכוה!  אז הקללה תצא חצץ,  תפרץ חיש מפי העדה:  אתה, אתה שופך דמים  ינקם אללה בך יסלם!  אחר יקום שיך הזקנים  יקרא בפני כל העדה:  ""אפוא, אפוא גואל דמים?  יקום, ינקם דמי הנרצח!""  הא לך אחי את החרב  המלטשה, הנוקמת  ולעיני כל הזקנים  נקם קח מבן רשדיה!  ברוך יהיה כל הנוקם!  ארור יהיה כל סולח!  לא כמים ישפך סלם  דם בן שבט, בן עזזמה!          "
6971,אברהם בן־יצחק,435,1,3,4,1,0,1,אברהם בן־יצחק,   	 	 	     כל הצפרים עפו  למרחקים הצהבים  כל הידים רפו  נדמו כל המסבים.        
2754,שלמה אבן גבירול,40,1,1,1,1,0,0,שלמה אבן גבירול,"   	 	 	    ואת יונה / ר'        ואת יונה חבצלת שרונים    ושוליך מלאים פעמונים,    ורמוני מעיליך זהובות    אשר ידמו מעילי אהרנים,    ועת צאתך לעמתי אדמה    הליכתך כשמש במעונים.    שבי פה יעלת-החן, לנגדי    והעירי לדודך הששונים.    קחי התף והנבל ושירי    בנגונך עלי עשור ומנים    וקומי הללי דודך בחירך    יקותיאל, נשיא שרים ורוזנים,    מאור עולם, יסוד אדני מכוניו,    ועמודי מרומים בו נכונים,    אשר כל רוזנים אליו מיחלים    ולדברו מקוים כל סגנים,    אשר ידרש – עדי ייגע – בחפצם,    כאב ידרש מצא טרף לבנים,    אשר פיהו לכל אדם בשורה    ונדבתו יקרה מפנינים.    ברוחו חן ובלבבו נדבה    ושפתותיו בכל עת נאמנים.    גביר דומה כשחק על אדמה    וגם כפיו להמטיר כעננים:    בהעצרם – ימותון הנפשות,    וימלאון – בהמטירם – רננים.    ימלא אל מהרה משאלותיו    ויהיו משאלותי לו נתונים!        "
6006,יהודה קרני,332,1,3,4,1,0,1,יהודה קרני,"   	 	 	     את היא מלאכי לבן־הכנפים,  אתחנן אליך:  עם ערב אהלי נא באי ופרשי  עלי את־כפיך.    וספר התפלות בכנפך הביאי,  על ראשי פללי:  ""רבונו של עולם, נא השרה חסדים  על לילו ולילי.    רבונו של עולם, נא צו מנוחה שלמה  לנפשות המחכות;  ויקדש האהל במגע החלומות  ובסוד רוחות דקות.    תתקבל תפלתי, הטהורה מרחמים  וזכה משמן;  ואת, שכינת־לילה, תישנינו בנשיקה,  ואמרי נא: “אמן”.        "
4812,יעקב לרנר,79,1,3,4,1,0,0,יעקב לרנר,"   	 	 	    בהמיר ארץ /        אז ישבת לבב ההויה ועמדו גלגלי הבריאה,    וחזר העולם לתהו וצלל בחלומות-הגויעה.    והיתה שעת-חרם ענקית ותקופת לא-יום ולא-לילה,    כי יכבו ירח ושמש ותחומי-הזמנים יבטלו;    ושנים לרבבות תקפאנה לא-נראות ואלמות כמות:    בלי מות וחיים כל-עקר, בלי ששון ואנחות לבבות.                                                                                                   ***        אז תשלט הדממה הגדולה וקפאה תעלומת-הנצחים,    והעמיק השחק להרהר על דורות ויובלים נשכחים;    ועמדו משאות על תלן מחרישות ולוטות בצללים–    זכרון לעולם שהיה ופליטת הבל-ההבלים…    והררי-המגור ישתקו עד-נצח בזרועות-מצוקה,    ונחנק שאון-האקינוס ודמי מצולותיו ידכא.    וישנה הארץ לבדד נכלמה ורחוקה ממאורות,    ורבצה עליה הקללה ופרשה כנפיה השחורות…       תרס""ט       "
847,משה אבן עזרא,11,1,1,1,1,0,0,משה אבן עזרא,"   	 	 	    ביום צעקי מצר / ר'   “לרבי משה ן' עזרא”  לנועם: ארוממך כי  סימן: משה     ביום צעקי          מצר ופח מוקשי    לבד חלקי          אדני, אמרה נפשי:             ( אי' ג, כד)        מצאתני           יד דומה ובן משא    הציקתני          ואין משקל לעל משא    לך עיני          בחנוני לך אשא:               ( תה' כה, א)    שעה נאקי          הקשיבה לקול רחשי    ביום דפקי          דלתיך ביום קדשי       שקד תתה          ספיך ביום צר לי    והבטת          צרתי ביום חילי    והקדמת          לשקל את מעט שקלי    וזאת חקי          הקדמת להחפישי    ואת שקי          פתחת וצאת חפשי:             (תה' ל, יב)        הלא כפר          על עם דתך קלקל    עלי ספר          כחקת מחצית שקל    בלי הפר,          ובזאת סבלו תקל    ואור צדקי          גלית ואור שמשי    ובמצוקי          הלך צל עלי ראשי:              (יונ' ד, ו)        חסדיך          יבאונו כמעולם    ידידיך          ינתקו מוסרות עלם    חסידיך          יהדוך במהללם    בלב נקי          בשבת ויום נפשי    וצור חשקי          תברכך מאד נפשי:             (ברא' כז, ד)        "
3082,שלמה אבן גבירול,40,1,1,1,1,0,0,שלמה אבן גבירול,"   	 	 	       השר בעז הרם ימינך / ותפש בציצית ראש זמנך    וכבש ילדיו לעבדים לך / כי נכנעו לפני גאונך    יצא להלחם בך, אך [הן] / יצא אלהיך לפניך    ויעמד לריב ושרית / עמו ועם אישיו באונך.        "
4099,וידל בנבנשתי,47,1,1,2,1,0,0,וידל בנבנשתי,   	 	 	    לבבי שת / וידאל בנבנשת  כתובת: על היות האדם בסחורתו נקי כפים ובר לבב       לבבי שת אזור חלציו אמונה / וטוב סחרה יאו לעשות מלאכתו    והיא תצלח והצליח דרכיו / קחת קנין וכל דבר בעתו    ותרבה און לקבץ און בלי און / ואליו מהלכים תתן בשבתו    בביתו ישכנו רגליו והיתה / כרוכלת וסוחרה אמתו        
3443,אברהם אבן עזרא,46,1,1,1,1,0,0,אברהם אבן עזרא,"   	 	 	    [אהבה]   אחלי אני חלקך,    אחלי שמר חקך,    אגועה עלי חשקך,    אשכבה אלי חיקך,    אצמאה – ומי צדקך / אשאבה.  באמת, היש בלתך    מי אקו? ועל דעתך    תאות לבב בתך    נכספה לבית שבתך –    שובבה, ותפארתך / שובבה!  רד, צבי, ואזרועך    יחזו אשר שמעך    שמעו; וגן נטעך    יבשו במדעך    אמרו: באר ישעך / חרבה.  הדביר מקום נוחך    זעפך ישכחך.    גואלי, הסר כחך    מגאול? ואיך נכחך    אגועה ובי רוחך / נשבה?  מה לך ולי, שואלי?    אהבת אלהי בלי    מום, וכל כאב כל חלי    הוא לצורוני חלי –    מה יפית ונעמת לי, / אהבה!         "
5644,יעקב שטיינברג,261,1,3,4,1,0,1,יעקב שטיינברג,"   	 	 	     ברגעים של דממה ובדידות,    עת נשכח מלבי העולם,    ועומד על שפת ים החיים    רק ימוג באזני הד קולם –    אז אותך, האשה, אבקש,    למלא את ריקות לבבי,    חלף העולם ומלאו    את דמותך אל לבי אז אביא.    ופורש מהמית העולם,    ורחוק ונשכח ממנו,    אז תהיי לי את עולם מלא    שאתי בלב אשאנו.   1904       "
4775,שמואל לייב גורדון,76,1,3,4,1,0,1,שמואל לייב גורדון,"   	 	 	    בלב-ים / שמואל ליב גורדון  [מחזות ממגורשי ספרד]    א.   ממרום הרקיע שמש צהרים    תפיץ להבות על גלי המים,    ומי תהום רבה המיתם שככה;    נלאו הגלים, לא עוד יתהוללו,    משברים גאיונים עיפו, השפלו;    אך דומם יזלו, יהמו באנחה.    נדמו הרוחות, גם המה עיפו,    מקרני החרס נכוו כלהם;    סרו הסערות, יחדו התעלפו,    מרשפי אש להט מזקי זעם.        ושחורה כעורב שם בעצלתים,    כנקדה קטנה על רחבי המים,    מרחוק, מרחוק אט תתנועע…    תחג, תנוע וכמו מתהפכת,    לרגעים תעמד אף תשוב ללכת,    תרוץ אף תשוב והיא – כמתעתע,    תשפל תרמם, תחבא מעין,    וכרגע תראה שמה עוברת.    מי זאת הנקדה? מאין ולאין?    הגידו, הגלים! ספרה, החרס!        ולנגה השמש, שחקים לוהטת,    הנקדה השחורה הלאה משוטטת,    על גבי משברים דומם ינהרו;    אט אט תתקרב מאפסי שמים,    תקרב, תתגדל, תרא לעינים.    סביבה משברים – וכמו יתפוררו…    יתפרדו, יתפצלו, הלאה יעברו;    מי היא זאת שמה? ומה היא הנקדה?    הגידו נא, גלים, אנא ספרו!…    אני-שיט שמה, בה גולי יהודה!                                                                                ***      אני-שיט שמה, בה נודדי נצח,    עשוקים, נדחים משד ורצח.    אין מקום למו, אין משכן, אין ארץ;    גם ארץ מגורם, ספרד, הקיאתם,    ובכף הקלע הלאה השליכתם,    ובלבב ימים הם צפויים לקרץ.    אמללים! אמללים! עשוקי כח!    אנה תנוסו? אי מפלט תמצאו?    אבד כל מנוס, הה, אין כל מנוח!    הטרם, אמללים, הטרם תדעו?…        אי כברת ארץ, מלא שעל אדמה,    בו רוח תשאפו, תרגיעו שמה?    אן אפוא, נדחים, אנה תשוטטו?    על מצחכם חרות תו שחת, כליון,    תו דם, תו מות – לא תוכלו נקיון!    התקוו, אמללים? התמלטו?    קוינה, קוינה, שיות נדחות!    ובאשר תנסנה נסנה, שוטטנה!    עוד מפלט תמצאנה, נפשות נאנחות!    בין שערי השחת – שמה תשקטנה…        ובאני שמה… פלצות וזועה!    אך מחזה שחת, אך צלם בלהה!    שם אם רחמניה דומם בוכיה,    זה ילד חולה אל לבה חובקת,    ומנשיקות פיה פיהו נושקת.    שם עלמה ענגה, רכה, יפה-פיה.    עורה מה-צפד, מה-קדרו פניה,    שמה בפנה תפל מתעלפת.    על ידה ילדת תספק כפיה    ותצפצף כצפור, המה, זועפת.        שמה יראה איש זקן סרוח,    עיניו עצומות, כל עוד בו הרוח,    שערו ככסף, כדונג פניהו;    לרגעים יתפלץ, יקמט המצח    ויעקם שפתיהו… ושנת הנצח    כנפיה השחורות תפרש עליהו…    וילדים שם שנים על מצע תבן,    בידיהם הקטנות יחד חבקו…    ינוחו, ישליו, ידמו כאבן,    ושפתימו סגרו, לא עוד ינאקו.        וצעירה לימים, פניה שחרו,    לחייה שפו, עיניה סגרו,    ובחריהן עמק, עמק שקעו,    מבלי נוע שמה דומם שוכבת…    עליה מטה – הוי מחזה עצבת! –    איש צעיר לימים, פניו לא יראו    מטה, שחוח אף יוריד ראשהו    ובשפתי המתה שפתיו יגעו. ­–    וכתמר מקשה שם יצוק גוהו,    וכמו שניהם יחד, יחד נקפאו.       ואנשים שמה מה-שחר מראמו!    מה נורא מבטם יתע סביבמו,    ערפל פנימו, מצחם עננה…    ראשיהם יורידו, וכמתי עולם    יחד נאלמו, לא ישמיעו קולם,    ומשוטטות עיניהם אנה ואנה.    ועיפים ויגעים שם המלחים    משברים הומים יחצו בעצלתים –    אנה תשאפו, מלחים נדחים?    אנה תביטו? אן תשאו עינים?                                                                                              ***      השמש נעלמה… רוחות יסערו,    מרגע לרגע חיל יגברו,    ומשברי ימים יגדלו, יגדלו –    וכהררי אפל, זו יחד דבקו,    יעלו, ירמו ושחקים ישקו. –    ומרם שמה גלגל יתגלגלו    ובהמלה גדולה יפלו במצולות –    ובמצולות שמה, שמה במעמקים,    ישטפו, יזרמו, יצאו במחולות…    לקול המון רוחות, חלילי מחשכים.        ורעמים ירעמו וברקים ברם    לרגעים יברקו, יאירו התהום,    יברקו, יעלמו וכמו יחרדו    משוא הגלים, מקדרות פנימו,    משלמת הקצף תעט גומו. –    ערפל, שמים ותהום התלכדו,    התלכדו, התחברו ולא יתפרדו,    צבאות התפת שמים יעלו    ומלאכי מעל לתהומות ירדו –    ובעמקי שחת כפתנים יזחלו…       וקולות אימים כאנחות, כיללות,    כלעג שאננים, כחרפות, כקללות,    מעמקי תהומות, ממרומי שמים,    מעבי ערפל יחדו יתבוללו…    וברעם ובזעם חול יתחוללו –    יחדרו הנפש, יחרישו אזנים…                                                                                                 ***      חשכה אימה… מוראה נגאלה,    קול רעם בגלגל, רשפי הברקים…    קול רעש אנחות, קול בכי ויללה…    קול צחוק, קול לעג במרומים, בשחקים…        ומפאת קדים שם נגלה נגלתה    מלכת שמים באפל כסתה,    וגלים אדמים פניה קדמו,    ומשברי ימים לקראתה רחפו,    השתחוו מנגד, ראשם כפפו,    ובגאון וגבה הלאה יזרמו. –    ומלכת שמים, משלת היום,    תצעד מעדנות על מעלות רקיע;    ולעמתה נשקף כתולע התהום,    תהום דם… תהום נורא לשאולה יגיע…        ואני השיט מרחוק נשקפת,    על גבי הגלים אט, אט מרחפת.    המשוטות ינעו… ובתוך האניה –    בוקה ומבוקה… אין אם רחמניה,    אין זקן גוסס, אין אשה בוכיה,    אין עלמה רכה, ילדת הומיה,    אין אשת נעורים, אין יונקי שדים,    אין לבב סוער, אין עין נגרת…    אין תאמי צביה, הילדים השנים –    כלם במצולות טבעו כעופרת.        אך שמה בפנה כתמונות אפל    דומם ישבו, ינועו בשפל –    ערפל פנימו, עינם השחת.    ידם בכבדות במשוט אוחזת,    יניעו יחדלו… נפשם רוגזת…                                                                                                 ***      פתאם קו נגה, קו תקוה ונחת,    התרוצץ כברק בין ערפלי ליל,    על חשכת הפנים משחור שחרו –    ויתאוששו ויגבירו חיל,    ויכו במשוט… הלאה עברו.      והלאה והלאה אני השיט    תעופף כיונה מפרסות העיט.    עוד רגע, עוד רגע והיא – נצלת…    יגיל כל לב, כל נפש רוחשת:    'שמה הארץ, שם, שם היבשת,    ‘שם תקות החיים, שם התוחלת…’    וסלעים וכפים בשדרות ירמו,    וכשני התהום לעין יראו.    הגלים בינותם בשצף יהמו,    ובשפת החול לרגעים יגעו.        ובין סלעי מגור סביבם נשערה,    אנית השיט בטח עברה,    וליד חוף החול כבר הכן נצבת.    הגולים ממנה חיש התחמקו    ורגבי העפר חבקו וישקו…    ובדמעות עינים שפתם דובבת:    'האח, ארץ, ארץ, ארץ החיים!    'את מעון לתקוה, משכן כל נחת,    'כל תלאה וצוקה בך ענג שמים,    ‘התפת בך עדן, חיים – השחת!’        יגילו הגולים אין קץ לששונם,    ישחקו לגלים, משברים עוד אינם!    עתה מאשרים הנמו בארץ!    והלאה הגולים, הלאה ילכו,    ובברכים כושלות דרכם ישרכו,    על צלעי ההר שם אף יפרצו פרץ    עלות על ראשו כל אחד ראשונה –    שם תקות החיים קנה כוננה –    שמה, יחשבו, שם נפשם ישביעו,    שם ימצאו מנוח, שמה ירגיעו.        ומעלה הגולים ישאו רגלים    על ירכתי ההר ובזעת אפים…    ומעלה… ומעלה…….    ………. פתאם קול נהם    מרחוק ישמע… קול מרגיז לבבות…    קול סער כסער, חצב להבות…                                                                                                       ***      על ראש ההר שם ארי מלא זעם,    עיניו אש להט, כתפת פניהו,    פיו פעור כקבר ולשונו כדם…    וזנבו כארז יאזר גוהו ­–    וישחר לטרף אף ינהם כים.        וממאורותם מסביב זנקו    גורי אריות, שנים יחרקו…    ובקולות אימים יחד יצהלו…       ***     'הה, חוסה… חמל-נא… שוכן שמים!…                                                                                                  ***      ובשצף קצף ובחמת אפים    על טרפם כלמו חיש התנפלו.                                                                                                     ***     ב.   הגלים, הגלים עלו שמים,    המו, רעשו, החרישו אזנים,    נדמו כלהם, יחד שאננו,    בזרעות הערב דומם יישנו…    ויריעת התכלת במרומים שמה,    בעננים כהים זעיר שם נכתמה;    ובלבנת מות בעדם הירח    נשקף שם בדד, עיף ורפה כח.        ודממה שוררת, דממת השחת,    במרומי אין קץ בתהומות מתחת.       אך שמה, שמה מרחוק יתרומם    על פני המים אי קטן, אי שומם,    עטוף מעטה כהה כמת מראהו,    שם קו-צל שחור ימשך אחריהו –    וסביבו אך מים, מים ומים,    אין גבול, אין קצה, עד שולי שמים – –        שם על שן-סלע כצללים יראו,    ינועו, יגבהו, ראשם ישאו –    מי אתם שמה? הגידו, הצללים!    הזאבי ערב אם להקת שועלים?    אם רוחות אפל, אם שדי השחת?    אם יונים קננו בעברי פי-פחת?    הגידו, הצללים, מי אתם שמה?    הצללי תפת אם ברואי אדמה? –        ודממה שוררת, דממת השחת,    במרומי אין קץ, בתהומות מתחת…        ואנחה חרישית, אנחת דומיה,    כצפור גועת הומיה, הומיה –    ואנחה חרישית וכקול גוע    כאנחת ההד שם דומם תשמע…                                                                                               ***      שמה הצללים אל על ינשאו,    ישפלו, ישפלו אט, אט ינעו.        וברחבי אין קץ פתאם ישמע,    ולרחבי אין קץ סביב ישתרע,    קול גרון נחר, קול הומה כחלילים,    קול משק שפתים, קול לחש מלים.       הגידו, אמללים, מי אתם שמה?    הצללי תפת אם ברואי אדמה?…                                                                                                       ***      'הה, לבי – הה, נפשי – אש מתלקחת –    'אש תפת – בי תוקד – קרבי השחת –    'הה, בני – בר בטני – פרת עלי עין –    'כבר נקפא–כקרח–כבר מת–כבר אין –    'ובתי – הה, בתי – גם היא – גועה –    'היא קרה – ככפור – הה, נפשה יצאה –    'אמותה נא, אישי – אמות – הפעם –    'הה, בני – הה, בתי – אל מלא זעם! –    'תאלתי לך – ארץ – ארץ ספרד –    'ארורה – ארורה – תהיי עדי עד! – '        ואנחה אימה כילל השאיה –    כאנחת גועת שם דומם הומיה.    ואנחה אימה – – – – – – – –    – – – הס, הס ודממה…    – אין מלים – אנחות – שמה ושממה –                                                                                                      ***      ובדד שם דומם, דומם כקבר…    כקבר, כמות, כתמונת גבר,    על פסגת הסלע שמה נצבת,    כצלם בלהות כתמונת צלמות.    הגידה, הצלם, מי אתה שמה?    השד משחת אם אמלל אדמה?        ודממה שוררת, דממת השחת    במרומי אין קץ, בתהומות מתחת.    על שן הסלע עודנה עומדת    התמונה השחורה והיא – רועדת…    רועדת, נודדת לרגעים כצל –    ובתהום הדומיה, בדמי הליל,    קול מלים ישמע – ולפתע פתאם    ישמע במרומים, ישמע בתהום.        'ובדד, הה, בדד… פה על שן סלע –    השלכתי, טלטלתי, ובכף הקלע –    אין אשת, אין בנים……    ……… אל בשמים!    הפיצה עברתך, עברות אפים,    ושלח בי זעמך, אל עינך תחוסה,    יהודי הנני ומה כי אמותה? –    אמותה, אגועה, ובירכתי שחת…    שם אשתי, שם בני, שם אשבע נחת –    שם אחי בני עמי… שמה כלהם…    הפיצה אפך, הרעם הרעם…'                                                                                                    ***      שמה התמונה עודנה נשקפת,    על שן הסלע, ערפל עוטפת,    ואנחה אימה סוערת בזעם,    סוערת, הומיה כהמות הרעם –    ותעורר הגלים ותעורר בשאון.                                                                                                     ***      אך שמה מסביב, שמה קפאון –    הגלים שם יישנו בדמי עצבת,    יישנו, ירדמו תרדמת מות –    ודממה מתחת ושאיה ברם,    שמה במרום, שממון בתהום – –       תר""ן       "
2059,שמואל הנגיד,32,1,1,1,1,0,0,שמואל הנגיד,   	 	 	     אנשים לתגמולים מהירים אברר גם  רחקים בהרחקי מצואים בהמצאי  בעת לא תהי מוצא אנשים לחברתך  באלה שבה נד מאנשים כישבי אי.          
3779,אברהם אבן עזרא,46,1,1,1,1,0,0,אברהם אבן עזרא,"   	 	 	    קרובה למנחה ליום הכיפורים      א. מגן   אשלש תפלות / החק למלאת    ואשיב תהלות / ליי מנחה.    נבונותי הרב / במנחת הערב    ונפשי אקרב / קרבן מנחה.    ייטב שירי, / פרי לבי, ליוצרי    מהביא מפרי / האדמה מנחה.    אליו אשברה / וחסדו אספרה –    אולי אכפרה / פניו במנחה.    בתודה תספר / כעס יופר,    אשר לא יכפר / בזבח ובמנחה.    ראשית דתו / – מבלי תעודתו –    לא שאל מעדתו / עולה ומנחה.    הן מיום גלות / ארץ צבי לגבולות,    נשבתו העולות / ותעבר המנחה.    מתי, אל, תבנה / ביתך ושם תחנה?    ואז יבינו בני / ישראל את המנחה.    אחריך ינהו / וכל יום ממך ירהו    בעת תפלת אליהו, / בעלות המנחה.    ככתוב….   חתימה     אדני, נאמי יקרב אצלך    בזכות רחומך הקרבתי למולך;    בשרתו: ׳ראה מהלכי, אחז ישר רגלך,    אל תירא, אברם, אנכי מגן לך!׳     ב. מחיה   בקר וערב נעים להודות    שם אל, ולישרים נאוה תהלה.    נגינות כל גוי על שוא נוסדות,    ואני – נגינותי לאלהי סגלה.    עוד יפנה אלי וישיבני לעבדות    כבודו, כאשר עבדתיו בתחלה.    זכרו אגדל ובו אדבר נכבדות,    כי לו לבדו יאתה הגדלה.    רחמיו על כל, ועל ישרם עומדות    הליכות, אשר לעניו גלה.    אם בעיני כמשא חטאתי כבדות –    הכי סליחתם בעיניו נקלה.    שיחי יקח כשיח איש חמדות,    כנאם: ׳ועוד אני מדבר בתפלה׳.    ככתוב….   חתימה     ארנן בקול רם: הבדילני מגוים,    בזכות נעימים עבדוהו זבדני ראש הקנויים.    הודות צפיעיהם עדיו הם רצויים –    כי ממנו תוצאות חיים.     ג. משלש   השכם והערב לצורי מניתי    תודות שפתי, ודתי לא שניתי.    קדמתיו, במסלות לבב פניתי,    ולקצות מעשיו שמות כניתי.    טובתו קדם עד לא תבניתי,    בבנותו לי דמות עולם וחניתי.    נפשי לפניו בצום עניתי,    ובפנות היום לרחמיו פניתי.    מעלות השחר זמירות עניתי,    ובמנחת הערב קמתי מתעניתי.    ככתוב….     ד. תוכחה   נפשי, אל צור ילדך / שימי לבך בעודך;    לטובו הכל קורא – / ומי כמהו מורה?    איך יצרי יסיתני / ובאזניו ימיתני;    דרכי זכו בעיני – / ותכן רוחות יי.    בשומי יסודי תבל / שב בניני להבל,    בסות מגאל נטמאתי – / אוי לי כי נדמיתי!    רוח אל עשתני – / ואיך סכלות כסתני    מחקר סוד גו לעמל / כציץ יצא וימל?    הגוף יום יום יבלה / והנשמה לאל תכלה,    עד יבר לבה, ואת / ארבע לא תוכל שאת.    מכונות הלב ככלים / הם – והרוחות כפועלים,    ובהשלימם חקם, / שבו כליהם ריקם.    עין לי ולא תשור / כי בתאוה אני קשור;    מאד נבערו באיה, / בעמקי שאול קראיה.    זורעי עולה קוצרי / און יהיו, ואשרי    נפש דבקה בכשרון, / ותשחק ליום אחרון.    רוח חן, השמר / מחמד שבת בחמר,    ואם בו התערבת – / תשוה לו גם אתה!    אודה ואעזב חטאי / ואתחנן פני בוראי,    סליחה אדרש מנהו / כי חנון ורחום הוא.   ה. סילוק   אחד לבדו, באין סמוך על נקראו;    בו יתמך, אם לא באהו – לא יצאו.    רומם שני פנים והוא סוד נבראו,    הושיב באמצע שלשה שם מוראו,    משרתיו ארבעה מודיעי פלאו;    בחמשה – יסוד האתיות המציאו,    נעם שש – בשש פשוטות נשאו;    עז שבעה היכלות – כבודו מלאו,    זקף שמונה למשכנות צבאו;    רומם תשע ובם יראה לנביאו,    אדר עשרה בלבשו – גאה גאה.    חשק בגוי אחד, לחדריו הביאו –    זעק לפניו היום בבית כלאו;    קדם בשחרית, במוסף, במנחה לנשאו,    קדשו לקדש ולשלש במבטאו,    כשרפים עומדים ממעל לכסאו.        "
5597,יעקב שטיינברג,261,1,3,4,1,0,1,יעקב שטיינברג,"   	 	 	    ב   בשבת בבית-הקפה שיר וגיל ודברים,    וזהר נשף-ריק מעין-יגעים תם;    ועברה שעת חצות, ואטום-העשן נם    קהל-מנגנים זר על נבליו הנחרים; —    עת כתבי-עת נגללים כעלי-חרטמים נחים,    ושיר כל כוס מתגאל על שש-שלחנות קר,    ודמות לבית-הקפה כתוהה דם מכבר,    ככלא תוהה על אסיריו הנשכחים; —    אז יש שישב איש וצפה מול נברשת,    וכנוטפה מרי בין שניו סיגרתו עוד לוחשת,    וחרוך-שפתים כן את ערות-פיו יגל.    גם אתה תהגה דם; מה-נפשי כה זעפה?    וכל החיים הם מקלעת-עשן צפה,    וירק את מרי-אחריתם כזנב-סיגרה קל.        "
1923,אפרים לוצטו,27,1,2,2,1,0,0,אפרים לוצטו,"   	 	 	     החשק השליט בלבב כל-נער,    זמם אף השתרר על איש טוב טעם,    ויעט כשלמה קנאה וזעם,    על שוב חרבו ריקם אל תוך התער.        פתאום עוד התאזר מתוך הסער,    ויט ידו שנית בגבורות רעם,    חציו ירה מעין שרה הפעם,    וכרגע זיקותיו הריץ ויער.        הה ברעדה וגיל לקראת העצב,    כרעו על ברכיכם כל-אנשי שחץ,    ושאו עזו על כל מדה וקצב!        כי אם את לב יוסף שסע ויחץ,    רופא לשבורי לב ומחבש עצב,    מי זה בכם יציל נפשו ממחץ?          "
1288,לורד ביירון,18,1,2,3,1,0,0,לורד ביירון,"   	 	 	     לבכים על-נהרות בבל עוררו תאניה    כבודם גז חיש כחלום, ארצם שמה ונשיה,    על-כנור ציון כי נשבר דמע אל-תחשכו    הה! במשכנות אביר יעקב מרגיזי-אל ידרכו!    מתי ירחץ ישראל רגליו מדם ורפש?    שירי ציון הנעימים מתי ירנינו כל נפש?    נגינות בני יהודה האם כקדם תצלינה    ולבב כל-שמעיהן עוד כמלפנים תשיבנה?    שבטי-יה נדדים בגוים, עיפים ויגעי-כח    מתי ישלמו ימי נודכם אף-תמצאו מנוח?    גם-יונה מצאה קן לה, שועל מחלות הרים    כל-איש ארץ מולדתו – ויהודה אך קברים!        "
6673,חיים לנסקי,385,1,4,4,1,0,0,חיים לנסקי,"   	 	 	       כלום תדהרים נהפכו באגם הצונן?    כלום שלכתם במצולה עוממה?    לא, בטנונים הם… ואולי רק מעין – –    רטט אלפי נימי כסף בתוך הדממה.    מי את הקשת מניף ומוריד ומכון?    אין זה כנר, זה דיג חכתו השליך,    או ערבה שרבבה שרביטה ליון.    שור! עמודי טלגרף במדרון יורדים,    על תיליהם אוו שבת עופות ללא קן.    חוט על גב חוט, זנב עוף מראש עוף ירום –    כלום לא תוי־נגינה ליודע נגן?    יער משחיר שם בהר. טור לבנים במבואיו.    עוגב היער שן מנענעיו חשף.     פח־נא, הרוח!      הריעו, שופרות האורגן!      פזמו בטנוני האגם!     – – – – – – – –    מי שם קורא לי?    אחות? כלה? אם? –    תבל צללה.    שמטה החמה את קרנה    כשמוט ידי שיט עיף משוט.    מתפלש עולם אבל    באפר בין־השמשות.    ראשוני הכוכבים –    שלשת נשריך, המלכה,    מביטים כה עצובים!    לוחשים: נסתלקה.    תועים שכורים בשוקים הריקים,    ובידיהם הסאובות מבהיקים    פמוטי נחשתך.    הם ימכרוה חנם    ואת זכרך, מלכה,    יטביעו חיש ביינם.    לא יארכו הימים ושמך    ישכח מעיר וממדינה.    אך אני לא אשכחך,    מלכה עדינה!    אמנם כבו נרותיך לעד!    ויומך רד;    אך לי קדוש זכרך, המלכה השקטה!    ואין לחל עליך שום שליטה.    ובזכות לטיפת כף ידך,    אשר מצחי זוכר עוד עדנתה,    ובזכות פרות כבודך,    אשר טעמם עוד בפי,    בזכות דיסת השעורים    זרית על סף פתחך לצפרים    – עוד שירתך בי תחי.    אסף־נא, הרוח, צלילי הפזורים!    הריעו, שופרות האורגן!    פזמו, בטנוני האגם! –    ""יזכור אלהים נשמת    אמתו מלכתא שבת    שהלכה לעולמה.""   לנינגרד, במאסר, 15.3.35       "
6612,חיים לנסקי,385,1,4,4,1,0,0,חיים לנסקי,"   	 	 	       ברוח נע תלתן טעון טל;    בכל טיף טל חמה צוללת.    ראשך עוד אחז, המתלתל.    דמעה אחר דמעה נוזלת.    – לאן, מאור חלדי, לאן?    קולך עוד פעם השמיעיני!    אגב נפנוף סודר לבן    בשלום פרידה, אחות, ברכיני.    ולך אחול לבי: לו ששון    פגישת שני כה עז בך ירב    כצער בי דודך ראשון    גרמת בפרידתך – אל ירף!        "
1023,שאול טשרניחובסקי,16,1,3,4,1,0,1,שאול טשרניחובסקי,"   	 	 	    בכטשיסרי /    בכטשיסרי, הנמת? בכטשיסרי, הכי    לא גלו לך הסוד עדן קהל מליך?    בפרש הליל בהר את-קסמיו גם-עליך    חג’י איש פלאי בא ברחוב בשביל, בסחי.        מצריח זה על-יד הקסרקט קול של בכי    ישמע – וקרא בשם כל-גדודי פרשיך    הנופלים אל-הצר, אל מחנה מעבידיך,    ובאו בבגדי-שרד וצלבי-פרס ומחי.        ולא יאמר כלום – אך יור אל-מול פני הערבה    על שביל מהלל זה, כבשוהו סוסי קרים1    בהיות דבר-כן לחק בטירה הנשגבה.        ""הוי ארו אח את-אח! ואיש רעו יחרים!    כי אוי לעם, שאין בעולמו לו אך צריח,    ושחת לבו לזר וזרעו על-כל-צחיח""       1920       שביל… כבשוהו סוסי קרים. הדרך מקרים עד מוסקבה, שבו הלכו גם גדודי הטטרים לבוז בז.  ↩           "
4215,רחל לוצטו מורפורגו,48,0,2,3,1,0,0,רחל לוצטו מורפורגו,"   	 	 	    אמרתי בלבי / רחל מורפורגו       שיר השירים:    יוצר הרים    ראשי הרים    מציר צירים1        אשיר בשירים    כסיר בסירים2    מתיר אסורים    ראשי רום הרים.       ה’תרכ""ה, 1865       לשון ציר וחבל.  ↩    כקול הסירים תחת הסיר.  ↩           "
277,רחל בלובשטיין,5,0,3,4,1,0,1,רחל בלובשטיין,"   	 	 	    בית-החולים / רחל     אי מישב ביצורים משנים    בבגדי שרד…    אי הנשכח מלב אלהים    לעולמי עד.        זמנם שונה הוא מהזמנים    בשאר מקומות;    בשעה פה מאה ועשרים רגעים    לכל הפחות…        ואם תנסה לדבר באזנם    על חיים אחרים,    יצחקו בערמה ואמרו בלבם:    “בדותת בריאים!…”        "
4709,מאיר הלוי לטריס,70,1,2,3,1,0,0,מאיר הלוי לטריס,"   	 	 	    Romance   גועו שוכני חלד    יחד שב וילד    במבול מים טבעו    ממעל שערו שמים    מתחת גאו המים    מתהום רבה נבעו.   הרעם יתגולל בסאון    הסער יתהולל בשאון    וירגזו מוסדי הרים    התהומות רגזו ועלו    על פרץ מים התגלגלו    גויות חמרים חמרים.   הררי אל נבלעו    וגבעות עולם טבעו    אך הר אררט יראה!    שיאו יגיע שמים    לא שטף זרם המים    לא עוד שממה ישאה.   גם עלם ועלמה נשארו    כעפעפי שחר נאדרו    ספיר גזרתם יחד    לבותם בתום הלכו    בעבתות אהבה נמשכו    היא עזרתה בפחד!   יואש ורעיתו אביגיל    בצר להם אזרו חיל    לעלות הרה העפילו    אחריהם הגלים נדפו    בלהות צלמות רדפו    והמה את נפשם הצילו.   עתה ביבשת עמדו    עתה לבבם יחרדו    וכאלם דומיה נאלמו    מפחד מחתת בהלה    ממצוקות אימה וחלחלה    ברפיון כח נדהמו.   כרגע נערו הנרדמים    מרגז קול הרעמים    ועמדו כמגששי אפלה    על צואריו נפלה העלמה    ממורך דמיה נעלמה    ונפשה עיפה עמלה.   לחייה, מפנינים אדמו,    מיגון ותלאה רעמו    ומשטף הזרם ירטבו.    “הצילה אלי! הצילה!”    שפתיה נעות בחילה    ועיניה דמעה יזרבו.   הנה כן שפכה שיח    ותדום מקוצר רוח    ודאבה תהמה בחבה    בין זרועות דודה נחה    כמעט נפשה נפחה –    וידבר העלם על לבה:   ""מנעי בכייך רעיתי!    חיי רוחי, יונתי!    אל תראי בלהות צלמות!    שוד שוטף לא יפרידנו    כי יד עליון תאחזנו    בינינו לא יפריד המות"".   ""שמה – גל! אראהו    המות ידרוך עליהו    ימהר יחיש פקדתו    אחזיני רעיתי אחזיני    שא נא אל! עוני – ""    וישטפם הגל בחמתו.          "
6809,חיים דוד נוסבוים,402,1,3,4,1,0,0,חיים דוד נוסבוים,"   	 	 	     חיים נחמן כי בא,    ילד יפה היה;    יפיו הבית כחז,    מלא זיו-ארות-פז!    נפלא זה הנער,    חמד ציצי יער,    מלונו בנוה כפרים,    ניבו, ניב צפרים!      בן-חמד זה מלשד    יה ינק, ולעדי עד    אל יעדו לבחירו!    לשון קדש בצוף ניבה    ירון, יטעים טיבה;    קדש קדשים שירו!        "
6752,חיים דוד נוסבוים,402,1,3,4,1,0,0,חיים דוד נוסבוים,"   	 	 	       ניו ירק, עיר רבתי עמים,    קריה, הרת שפעת ימים,    מלאת אוצרות, ממון קורח,    על כל שעל, על כל אורח;    מעלה, מטה, אחור, פנים,    כסף, זהב, גם אבנים    יקרי ערך ופניני ים    מרהיבים עיני כל העם!    ניו ירק, קריה רבת עמים,    עיר יושבת על חוף ימים;    עוטה שמלת אור וצללים,    חבושת ענק, פאר מגדלים!    צעיף לראשה שביב אבוקה,    מורה דרך לבני מצוקה,    הבאים יום יום אליה    לחסות בסתר כנפיה!    ניו ירק, עיר חובקת זרים,    בה גר כאזרח ראשו ירים;    לכל הקרב, לבא עדיה,    פתוח תפתח שעריה!    בה “ירוקים” יצוהבו,    עניים בתוכה יזוהבו,    ואשר תפליט האניה,    היא לו אם רחמניה!    אכן קריה היא נפלאה,    עיר כמוה לא נמצאה!    לבה ער, לעפעפיה    לא תתן שנה, ורגליה    נעות, לא תעמודנה רגע,    לא יעצרן שטן, פגע!    שואפת ניו ירק במאודה    לעבודה, לעבודה!    בה כל הולך על שתים    מהבקר ועד ערבים,    ומערב ועד שחר עלה,    בחפזון ובבהלה,    ישום, ישרוק וישקר,    יעמיק החתר וינקר    במסתרים ובהמון    אחר גללי הממון!   * * *   ניו ירק, יזרח בהוד עליך    שמש אדיר, ופניך    גם בלילה באור יצהלו!    ובניך כה יהבלו    לרדוף רק אחרי הצל,    ומשתחוים לא לאל,    מלך עולם, כל יודע,    כי אם לדלר, למטבע!!        "
1262,שאול טשרניחובסקי,16,1,3,4,1,0,1,שאול טשרניחובסקי,"   	 	 	     שלשה שעומדים ביחד    הרי אני נדחק לשם,    שלשה ששוחקים ביחד    השחוק “שלה מלה ובם”.    קליק–קלק–קלק! קליק–קלק–קלק–    לי אגוזים מלא השק.      הנערים והנערות הפעוטים    הרי שחוקם “זוג ונפרד”,    ותמהים הם לראות, הפעוטים,    להון עובר מיד אל יד.    קליק–קלק–קלק! קליק–קלק–קלק–    לי אגוזים מלא השק.      יש לנו כפה של שקצים    תריסר אגוזים בה שם    כל נער, ואם שלשה נלחצים    הרי “שלה מלה ובם”.    קליק–קלק–קלק! קליק–קלק–קלק–    לי אגוזים מלא השק.      מי זוכה? – המוציא מספרו,    ויש יושב עמלו לריק,   או יפסיד בהוסיפו על מספרו:   “שלה מלה בם טשיק!”    קליק–קלק–קלק! קליק–קלק–קלק–    לי אגוזים מלא השק.        "
6271,יהודה קרני,332,1,3,4,1,0,1,יהודה קרני,"   	 	 	     מה טוב כי יש חורבה שרידה  וכוס שבורה לאנחת פרידה.    מה טוב, כי יש מקום, ששם  מתר לבכות על האשם.    מה טוב לעלות יחיד בליל  על החומה ולהתפלל.    אחר מה טוב לשריד מן עם –  גי־בן־הנם לנפל משם.     (נוסח ראשון של ‘עם החומה’)       "
3434,אברהם אבן עזרא,46,1,1,1,1,0,0,אברהם אבן עזרא,"   	 	 	    רשות / ר' אברהם אבן-עזרא       אם נקטה נפשי אשר / מעל צר לא שקטה –    בך, גואלי, אבטח ולא / אפחד ואם בך אבעטה.    רבים חסדיך והם / מחסי ובם אמלטה,    הנה אני חוטא – ואת מוחל לאיש לך יחטא.        "
6734,חיים לנסקי,385,1,4,4,1,0,0,חיים לנסקי,"   	 	 	       קרשי משכב רעי הארכים,    קרשי משכב רעי המבהיקים,    כדף הטהרה חלקלקים    קרשי משכב רעי.    בם סורג משתקף רטב מטיל.    גם יום סגריר אורו עכור מטיל    זהור צהב כצואה של גויל    הדביק הצהר בם.    ותמול, עוד תמול מכסה אפר כסם.    אתמול עוד נח הרע על גבם,    עוד שיר סיגריתו שמוט פיו הנם    עשן תחתם אתמול.    הובל הרע בלוית משמר.    הובל… היה כלאי פי שבע צר    בזה היום. ומה מחר, מחר?!    אמרו, לאן הובל?    קרשי משכב רעי הארכים,    קרשי משכב רעי המבהיקים    שותקים. שותקים שותקים    קרשי משכב רעי.        "
5354,דוד פוגל,206,1,3,4,1,0,0,דוד פוגל,"   	 	 	     זה העולם הנה קם לדממה –  וערמת לילה כסותו.      מרחוק אשובה אלי.  באפל אעמיק בי חזה –:  כליל הן רחב גם אנכי,  וכמוהו אנהר לאטי  אל אין-סוף.      שקט זך זה –  מתחת לכל החיים  אל קרבי יפכפך.      אשבה בשקטי כה לנוח  מעצב ימים נסערים.  וילד כחל בי ינום,  ועז ענודה מחרזת כוכבים.        "
6633,חיים לנסקי,385,1,4,4,1,0,0,חיים לנסקי,"   	 	 	       השלג נתן משמים    מגלות מגלות.    שום טפס עדן שם אין,    אך לקרא יש קולות.    בינם הראשון ילל סער,    השני הד פלאי,    שלישי חריקת צירי שער,    ושלי – הרביעי.    שונים קולות אלה בטמבר    אך שוים בניבם,    כלם כאחד מבטאים: “ברר…”    לא בכדי ולא סתם.    “ברר…” – פרור מלל בר־בהו,    אב לשון אנושית,    רעם זקוניו של התהו    בכור צלילי “בר ראשית”.    עם הסער נפשי מפרפרת    בין שני הצנה    ואין בכחי “ברר” זה פרא    לשעבד לבינה.    והשלג נתן משמים    מגלות מגלות…    גוילן חלקלק, משען אין    לצרוף של מלות.    אות אחת רק בלבד לא כושלת –    חתמה רגל עוף –    קנים שלשת שתיקה בה מתחלת,    לכל רעש היא סוף.    והשלג נתן משמים    מגלות מגלות…    בם שי""נים רבואות־רבותים,    אך לקרוא אין קולות.        "
4917,יצחק אבן עזרא,90,1,1,1,1,0,0,יצחק אבן עזרא,"   	 	 	     בי הזמן חצי נדוד שלח, / פצע לבבי מבלי שלח,    הכהה שתי עיני בעוד יומם, / הניס מאור לחיי ועודי לח,    הלביש ימי השחרות שחרות, / אחר אשר חלף והתגלח,    חרש בגבי – ואני אסבל, / פשע בנפשי – ואני אסלח.    לו הזמן היה כפי חפצו, / הגלה ידידיו עד גבול לחלח.    הה, ירהבו בי זוחלי עפר, / כי שן בהמות בי תמול שלח:    אתודעה אל דת בני נכר, / אתנכרה ללשון בנו שלח!    מה לי לחברת שונאי שלום, / אחר כבדי הנדוד פלח?    האיש אשר נמצא מלא סיגים / לבו, וכלו סג וגם נאלח,    כתב כתבת יודעי דעת – / לא זן ולא הוקיר ולא פלח,    כי כל כלי הבין והמוסר / על הכסיל יוצר ולא יצלח.    ידע לבבי באמת כי לא / על החמור רוח אנוש תצלח,    צורת אנוש אם תדרשו – ראשו / בין נינוה נמצא ובין כלח.    ימות בלא עתו וישומם, / יבוא אלי קברו באין כלח,    תבל הלא תבל והמרום / יכלה והשחק הלא נמלח!    איך נהרות מוסר נבוב לבב / ירפש ומימי האמת ידלח?    כמה בדברי הכסיל אשעה, / כי אכלה תפל בלי מלח? –    שלום לך מאת אסיר תקוה, / סמי שלומותיו לך מלח,    שלח לך לבו במכתבו, / גם מכבדו הא לך פלח.    עד אן אסירי העני נהיה? / על גב זמן בוגד רכב וצלח!         "
227,יהודה ליב גורדון,2,1,3,3,1,0,0,יהודה ליב גורדון,"   	 	 	         ציון במצור סגרת ומסגרת –  אריסטבלוס עם הרקנוס יתנגח.  הוסר התמיד, בטלה המשמרת,  אין צאן ובקר לעלות במזבח;  רק בכבדות רבה ובהון יקר  ימצאו מאת צריהם צאן ובקר,  בהורידם להם בשרשרת  קפה מלאה דינרים  והם יעלו קפה אחרת  מלאה כבשים ופרים.  ויהי היום ויתנכלו הצרים  לעשות תעה לנצורים בקרת  ולעת ערב כבוא החרסה  העלו במקום בהמה כשרה  בהמה מפרסת פרסה  ובלתי מעלת גרה.  ולעור לשמרים עיניהם  מראות את אשר לפניהם  בעבתים ופרחים אסרוה  ובעבתות זהב עטרוה  וירחצוה מצאתה  לבלי תעל צחנתה.      אולם אך הצג הציגה פרסה  הבהמה על גג החומה  רגזה הארץ ממקומה  ארבע מאות פרסה.  ותהי צעקה בירושלים  וחלחלה בכל מתנים.  יושבי העיר זעו,  התעותו אנשי החיל,  וגדודים יחדו באו  ובקול חרדה קראו:    ״שומר מה־מליל?!״    וישמעו את־קול־השומר  דבר מן החומה מעל  אל בעל־חי רבץ בסל  התלוי מתחת – ואומר:  אלהי ישעי  ישא לפשעי!  אם גם אין קרבן ליום חגנו  אותך לא אביא בית אלהינו;  אף כי רחצת למשעי  ובזהב צפו פניך  כריחך אז ריחך עתה  ובו אכירך מי ומה אתה,  כי – חזיר היית וחזיר הנך.      וידע כל ישראל מדן עד באר שבע  על מה הארץ רעדת, נעכרת,  לא כי נשתנו עליהם סדרי הטבע  אך יען עלה חזיר על גפי קרת.          "
5349,דוד פוגל,206,1,3,4,1,0,0,דוד פוגל,"   	 	 	     נבוך המבט. עלטה את הכל מכסה.  אולי בעינו העולם מקרוב עוד קים,  אך מני בלאט הן נסח, כלעת שפל הים.  וגוף זה הדווי, איך היה כה עלי למשא!      כל מה שהוקרתי עתה יראה חזיון-שוא –  מעבר לגבול בערב המישור אל אין סוף.  אם כי נצחתי – מנצח אעמד מול החוף.  וכצאתי לבדי, כן ריקם ולבדי אני שב.        "
3523,אברהם אבן עזרא,46,1,1,1,1,0,0,אברהם אבן עזרא,"   	 	 	     אל אשר מעשיו עצומים / מספר שגבו פלאיו –    הללוהו במרומים, / הללוהו כל צבאיו!  באמת אין קץ להודו, / נבערה כל הנשמה,    מעמיד עולם בחסדו / לחקר על מה ולמה –    כי למען שם כבודו / שת רקיעו על אדמה.    כי ברוחו נעלמים / שם יגלה מחבואיו:    שם ברקים, שם רעמים, / שם גשמיו, שם נשיאיו.  ראש ותכלית אין לגדלו / ועלי כל מהלל רם.    מה תמונה נערך לו? / כל תמונות הוא יצרם    וחילות שם לחילו / כי לבדו הוא ספרם.    על ספרים שת רשומים / כל אשר יקר ברואיו –    אך ספריו הם חתומים, / לא יבינום רק נביאיו!  ממאורו כל מאורים, / יעריצוהו המונו,    כי בכחו נאזרים / לעשות תמיד רצונו,    מעגליהם הם ישרים / הם – מרוצת כס גאונו,    כס פחדים הוא ואימים, / כס חסין נושא לנושאיו,    שם דמות אדם, תמימים / שם נשריו, שם לביאיו.         "
5542,יעקב שטיינברג,261,1,3,4,1,0,1,יעקב שטיינברג,"   	 	 	     יש אשר עלם עז באחרו לילה שבת,  בדמי חדר-מנוחות ולאור-מחבואים דל  לבדו ישהה ער ודמות חלום יכל,  ובקרב אלמי-שנת רק נפשו עוד דובבת.  כל בית אבותיו נם – ולא ייקץ עד-מהרה,  פה עלפו אב ואם וסרוחים אח אל אח;  גם אחות שמרה חק, ולבבה אשר נח  באפל עוד יהלך אהבתו כמו ערה.  רק הוא לבדו ער. כבר ראשו שח לתנומה,  הבל החלום האחרון הלב ימאן פתר,  ולא-עת חפץ ועשות זו אחרית-ליל עד תמה.  והוא עודנו ער אחרי יום-און ופלאיו,  כאלו אחרי כלות עוד פעם בא התור  לכפר פני משנאיו וזכר את אשר אהב.        "
6905,פניה ברגשטיין,426,0,4,4,1,0,0,פניה ברגשטיין,"   	 	 	         אין עוד גשם, אין עוד בץ.  טוב לרוץ וטוב לקפץ.  ובשמש חם כל־כך, –  כל החלונות נפתח.          "
6613,חיים לנסקי,385,1,4,4,1,0,0,חיים לנסקי,"   	 	 	       גנת פרחים לי יש קטנה,    דחליל שם צל מטיל על תלם;    גדר תקנתי לגנה    לבל הגדי יציג בה טלף.    רבות בנות־חן דפקו בכדי; בפני כלן דלתי נעלתי.    הוי, בואי, את חדות חלדי,    קטפי ורדים לשמך שתלתי.    היום! היום! כל עוד לא סר    חכליל מורד ומלחי.    היום! היום! ואם מחר –    חייך! שוב לא אכירכי.        "
6787,חיים דוד נוסבוים,402,1,3,4,1,0,0,חיים דוד נוסבוים,"   	 	 	     כמנהגו עולם נוהג:    ישגה ארז, ישגשג תמר,    ירעם רעם, אריה שואג;    יום ליום יביע אמר.    בדממה דם השמש    יאדים שולי הרקיע;    בעלטה יבא אמש,    אלם, אמר לא יביע!    לבנת כסף הלבנה    וזהר חורת הככבים    הובישם קדרות העננה,    פניהם כסו עבי עבים!    יזולון מים ממעינות,    מים קרים, מים חמים;    יבלעום לוע אוקינוס,    מצאו קברם בלבב ימים!    על הארץ הפרחים    אך הציצו, ויבולו!    והחיים הם כצמחים,    טרם מלאו, וימולו!….        "
6862,פניה ברגשטיין,426,0,4,4,1,0,0,פניה ברגשטיין,"   	 	 	     שכני הקטן, זה הלל,  קבל חליל מדודו,  ומיד התחיל לחלל:  ""דו, “דו”.      אין להלל עוד מורה –  והוא מחלל כבר:  “רה”.      וטרם ידע מה ומי,  המשיך וחלל  את ה“מי”.      ומיד הוסיף הוספה,  וחלל בחליל שלו  “פה”.      והגביר והגביה הקול –  “סול”.  והריע, גבה ועלה –  “לה”.  ובסוף הגיע לשיא –  “סי”.      שכני הקטן, זה הלל,  יודע את סוד הצלילים,  ויהיה מנגן להלל,  מנגן להפליא!              "
6390,שמעון גינצבורג,344,1,3,4,1,0,0,שמעון גינצבורג,"   	 	 	       זכריני עת ימר הלב יתיפח    לעתות בצרה אימה,    על רעיה גוססת בבכי משתטח,    בערפלי מורפין המומה    בכף־המפלצת הגרומה –    זכריני־נא את,    ועלי התפללי!    זכריני עת כלו יתרוקן לבבי    ונפשי, כמדבר, שוממה.    עת תבוא השממית ותפשה בנוי,    בנוי, בלבבי – ותלתה דוממה    קוריה, זו רקמת־האימה, –    זכריני־נא את,    ועלי התפללי!    זכריני עת כלו לרסיסים ישבר    מקדשי, דביר־יפי שחרב;    ותחת משואות – חי, רוחי יקבר,    רוחי אשר נטרף טרף    ביום חרון־אל אשר שרף, –    זכריני־נא את,    ועלי התפללי!   אבגוסט, 1925.       "
6348,שמעון גינצבורג,344,1,3,4,1,0,0,שמעון גינצבורג,"   	 	 	       הנערה הזאת, עם הצחוק המבעבע,    דקת־הגזרה כגבעול וזקופת־הקומה:    אין זאת כי מאיר וזקוף כזה גם חלומה.    הנערה הזאת, במעיל־תכלתה החמיד,    כמו צפור־עדן כחלחלה־שחרחורה ונאוה:    אין זאת כי דומה לה בזהרה שירת־לבבה.    הנערה הזאת — כנף־רננים נעלסה    פה ירדה ועמדה בלאט על הניר;    ונדמה לי: הוא בגיל פתח ושר…   יאנואר, 1916.       "
1496,יהודה הלוי,26,1,1,1,1,0,1,יהודה הלוי,"   	 	 	     יודעי מכאובי, / אל תתמהמהו / מהביא  צריי מגלעד ‑ / הוא אליהו / הנביא!      העתירו בעדי / אל אבי – אולי / יעתר  ויגלה סודי / וחזון משכילי / יפתר.  עד כמה, דודי, / מלפנות אלי / תסתר?  וצבי מאס בי ‑ / מתי אעלהו / בית אבי,  הדוד הנועד / להיות מחנהו / בלבבי?      ויבושש רכבו, / תמו מועדיו / ואין,  מאין יבא / עזר לידידיו, / מאין?  אצמא אל ניבו, / כי טובים דדיו / מיין.  מלכי וכרובי, / כספי אעדהו / וזהבי,  ובבית הועד / ייני אשקהו / וחלבי.      דודי, זנחת / אותי שוממה / תוך מוקשי  אכן שלחת / פרא בן‑אמה / לחפשי,  ואדום שמחת, / כי ידו רמה / על קדשי.  שמחת אויבי / ותרכיבהו / מרכבי,  תן מתניו המעד / עד תשכיבהו / משכבי!      הלב לא ירך, / אם הקץ ארך / וירבה,  אך בך יתברך / שארית עדרך / הנשבה.  גר מאז נערך / וכוכב דרך / לא יכבה.  אם עבר טובי / ועיני כהו ‑ / כוכבי  לא יכבה לעד, / כי הנר ההוא / מערבי!           "
204,יהודה ליב גורדון,2,1,3,3,1,0,0,יהודה ליב גורדון,"   	 	 	         שבועים שבעה לפני הפורים  קנתה לה רבקה צמד ברברים  ותעמידם אתה  תחת המטה  ולחג הפסח אותם הלעיטה,  לחם חקה המעיטה  ולברבריה הושיטה  ריפות ולביבות מחלב כליות חטה.  האח מה־שמח לבה וקרביה רנו  עת מימים ימימה  ראתם, מששתם,  ותמצא כי הברברים עשתו שמנו  ובשרם רטפש ותרב מראתם  ויעשו עלי כסל פימה.  וכבר התקוה שחקה אל עיניה  ותעבר כל טובה על פניה,  וכבר רבקה בלבבה  אחת לאחת חשבה  את אשר ימציאו לה ברבריה:  כי תשחטם אור לארבעה עשר,  לשכנתה העשירה תמכור הבשר  ויהי לה מצות ויין לסדריה,  ובנותר תחיה היא ובניה.  וכבר חלקה כל נתח  למספר ארחות הפסח:  הראש עם הקרב  לארחת הערב,  הגרגרת עם הכרעים  תבשל בצהרים,  ומהמראה ומהפדר  תכין לה לסדר  תפינים במרק  ובארחת הירק;  ובכן תחג את חגה  מבלי צער ודאגה.  הה, בטח ילך הולך תם,  אך לא ידע מה־ילד יום!      ובהגיע יום השחיטה  ותוציאם מתחת המטה  ותשחטם ותשסעם שסע –  פלצות אחזתה פתע,  כי שרט אדמדם בושט מצאה;  ותמהר אל בית המורה הוראה.  ואף על פי שלא היה שם  כל נקב וכל קרט דם  טרף הרב את הברברים באפו  ״שמא נקב הושט והבריא ונתרפא״,  ועוד ״שבעופות אסור הלעטה והמראה״ –  ותצא האמללה וידיה על ראשה,  כי נשבת לה פתאם חגה ומשושה.      אל תרגני, אמללה רבת בנים,  כי כרתה אכזריות הרבנים  אכל מפיך בערבי פסחים;  הן עוד מקורים רבים לך נפתחים:  תוכלי את ובניך לחזיר על הפתחים –  ישראל רחמנים בני רחמנים!          "
4832,יעקב לרנר,79,1,3,4,1,0,0,יעקב לרנר,"   	 	 	    מנגינות-התהו /      משקיפה בחלון…מה אים    התהו ברחבי הבריאה!    מה-דלוחה הארץ מתחת,    מה-שחורה במרום היריעה!        מאז אור הבקר אף רגע    הגשם בל ישקט, ינוח;    ורוח-תמרורים מבכה    באויר המלא לחלוח –      ודולף הגשם בזריזות,    כממלא משלחת חשובה…    וברדתו הוא לוחש בנגינה    אי-פוסקה, מדודה, עצובה –       ודומה כאלו הוא רוצה    לישן העולם ברחשו…    ורועד מקר ומיאוש    אביטה בחלון ומחשה –        שם זוחלים בני-אדם… מה-קודרים,    מה-נוגים פניהם בשאיה!    אן זוחלים הדכים ולמה?    מה חפצם באפס, בגויעה?..      התמימים! הידעו מה-קשים    החיים בתוך הרקבון?    הידעו מה-שומם הוא לחיות    בעולם שכלו עצבון?..       ומזרזף הגשם ובוכה    הרוח הקר בערפל –    ולבי מנהם: אדני,    מה-פעוט עולמך השפל!..      קוסטופול, תרס""ו       "
4693,מאיר הלוי לטריס,70,1,2,3,1,0,0,מאיר הלוי לטריס,"   	 	 	    דבר אל הקורא  Und wer der Dichtung Stimme nicht vernimmt  Ist ein Barbar, er sei auch ewr er sei.  Goethe    כותבי תולדות דורות שנות קדם יספרו לנו, כי לעת מלחמה וריב בעיר גדולה לאלהים בארץ יון, עת אנשי הצבא מהרו לצאת לקראת נשק וישליכו נפשם מנגד להציל ארץ מולדתם מכף צורריהם אזי חכם אחד נודע בשערים, כי זר מעשהו בכל אשר פעל ועשה, בא בחביתו כי שם ביתו, ויגול אותה לפניו ברחובות קריה, באמרו כי בחלה נפשו להוציא עצמו מן הכלל ולטמון לבדו ידו בצלחת בעצלתים בלי עשות מאומה, עת בני עירו וארצו יצאו לקרב ביד רמה ובזרוע נטויה.  הנה כן גם אנכי עמדי אחי ועמי! כי אבוא היום בתוך קהל ועדה במעשה שעשועים קבוצת שירים וזמירות, עת המלחמה כבדה בין המון לאומים בשדה קטל, ועת גם במערכות החכמה גדולים חקרי לב ילחמו עם סעפים והבלי שוא.  להרים מכשול מדרך עמי. אמנם השיבותי אל לבי: כי מה טוב ומה נעים להקריב גם מעדנים ופרי מגדים מזמרת ארץ אבותינו להשיב נפש, אחרי ערכה החכמה שלחנה לתת להם אבירים ויין הטוב אל קרואיה אנשי לבב. כי חכמים גדולים באמת – אשר לא ילכו שבי אסירים בנחשתי ידיעה אחת לבדה מבלתי יכולת לנטות ממנה ימין או שמאל – גם אל זמרת נבל והגיון בכנור יטו אזן. לא כאלה בני בלי שם הדשים מקרוב באו המתפרצים על חמדת לשוננו באמרם: נחנו בחכמה עמוקה רחבה מני ים נשנה תמיד, ומה לנו לנגינות שר בשירים בשפת עבר אשר כבדה מזקן ובקהל רפאים תניה? – המה יחשבו להתפאר בהתוליהם זו לענם, וחרפתם אל היקם תשיב, והיו גם יהיו ללעג ולקלס ולחרפת עולם, כי בז לשירי עבר בגאיה ובגודל לבב מבלתי יכולת לעשות תושיה, אומר לכל: חסרתי טעם!  ומלבד אלה בוזי מליצת לשוננו הקדושה, הנה תפתח הרעה הזאת לנו בדורנו גם ממקום אחר. כי הנה חדשים מקרוב באו שוחרי תושיה רבים ונכבדים אשר כל ישעם וכל חפצם במחקרי קדמוניות ישראל, ואין די תורה בפינו ובלבבנו כעל כל הטוב אשר נמלאו המה החוקרים אנשי השם: שי""ר, יאסט, צונץ, לוצאטו, קראחמאל, ריגייו, יעללינעק, גייגער, וועסעלי, גראץ, מונק, כרמולי, קעמפף, דוקעס, פֿירסט;  והבאים אחריהם: קאיזערלינג, שניאור ומ' זקש, יה“ש, פֿראנקעל, קירכהיים, בן-יעקב, ז' כוכב טוב, לעף, הערצפֿעלד, בעער, יג”ט ומש""ש וכהמה, איש איש כערכו ותכנתו ותבונות כפיו. – אולם זה רעה חולה בבני אדם ופועל כפיהם מימות עולם, אם יקום ויתהלך איש חי רב פעלים חוקר עד תכלית במסלה חדשה במחקרי חכמה רמה לא שערום אבותינו, אז קל מהרה יתלקטו אליהם אנשים קטני נפש עניי דעת בגאון ורום לבב, אשר לא ירדו לסוף דעת מוריהם, ובהערות דלות צנומות ושדופות יבלו כל ימיהם ותפארו עוד בכסלם לאמר: בסוד חכמים ונבונים גם אנו, ובקהל חוקרי קדמוניות תחד גם כבודנו!  חכמים בעיניהם אלה לא אל תוך הספרים ישימו עין לדעת יושר דברי אמת הטמון בחבם, כי אם אל שער הספר והקדמתו, אל דפיו ואגפיו יתבוננו, ויחתרו למצוא בחקירה עצומה – שנת ומקום הדפוס, ומי האיש אשר זכה וזיכה את הרבים להזכיר הספר הזה ראשונה ברשימת הספרים! כמה נבזה בעיניהם כל חכמה, בלתי ידיעת מוצא הספרים לבדה, לדעת מתי נכתבו, ומי אביהם, ואנה יצאו לאור? כבואם אל אוצרות הספרים בערי הממלכה, אזי אל הדלת והשער ירצעו אזנם במרצע הבקורת, והבית סגור לפניהם מבוא, והיה סגור! אם נתן לאיש מהם ספר לאמר: קרא נא זה, ואמר: לא ידעתי ספר, אך שערי הספרים פתוחים לפני, זה חלקי מכל עמלי, פה אשב כי אויתיהו! לעמת החכמים הגדולים באמת אשר פעלתם תהלתם, מנשלו מתחכמים כאלה למקוששי קש ורומסי טיט וחומר, אשר סביב חכמי הבנין יתהלכון, הבונים כמו רמים מקדש מלך נחמד למראה; ועת יעבדו אלה בפרך עבודתם וישאו בכתף אבני גיר מנופצים והחמר לחומר לעזרת בוני ההיכל במלאכת מחשבת, יקראו בקול גדול לכל הנצבים שמה: המשא הזה אשר  נשא ונסבול על שכמנו, זה הוא ההיכל הבנוי לתלפיות, ואם לא נגיש חמר ומלט במלבן לעושי המלאכה, לשוא עמלו בוניו בו! ומעשיהם כמעשה האיש חרש אבן הבא לבקר בהיכל מלך מלא כל הון יקר ונעים ושירות כל חמדה במלאכת מחשבת, ויהי בבואו יפנה עורף לכל הכבוד הזה ויחצוב אבן מקיר וכפיס מעץ בגרזן אשר הביא בידו, וברוב עמל ויגיעה ובזיעת אפים ישית לבו לדעת תכונתם ומשקלם, ארכם ורחבם, ולכל החמדה אשר סביבותיו לא ישית לב.  אולם בלי משל וחידות אדברה עמך, ידיד אהוב! כי אם באר על הלוח למען ירוץ קורא בו: האנשים ההם אשר אתותם לא ינכרו כל יודעי בינה, לא יכבדו ספרי חכמה ושירי עבר בלתי אם כותביהם כבר נמו שנתם, ובארץ רחוקה מצאו להם קבר ורמה תכסה עליהם לפני שנות דור ודור. אזי קדוש יאמרו להם; והנקבר בארץ ספרד לו עשר ידות! אמנם אנשים אשר לא הצליחו עוד להיות פגרים מתים על אדמת נכר, כי אם עוד יעזו פנים להתהלך בין החיים ולהתענג בנועם ה' בתבל ארצה, ולכתוב הגיון לבם על ספר בארץ מולדתנו, אותם כלה גרש יגרשו מהסתפח בנחלת בעלי אסופות וכהתל באנוש נבזה יהתלו בם – בלי שום לב כי התוליהם על קדקדם וכלמתם אל חיקם תשוב! – גם השירים הישנים לא מפנים נועם המליצה והדרה יקרו בעיניהם, חלילה להם! כי אם מאשר יסכנו להיות למו ליתד לתלות עליו בלואי  סחבות הערותיהם על בלימה! 1 – תחת אשר גדולים חקרי לב באמת לא למראה עין אשר הורו להם מרחוק דרך הבקורת בתעלומות ימי קדם, חכם צוף דבש אמרי נועם יטעם לו באשר הוא שם, ישן או חדש, ולא אחת ולא שתים ישן מפני חדש יוציאו, אם הישן נושן, לא תואר ולא הדר לו, והחדש יגיה אורו לכבוד ותפארת.  ידידי הקורא, אשר רוח נכון לך לשפוט משרים, אתה תשפטו ולא אני אם לא השחוק היו לבית ישראל, להוציא משפט מעקל לאמר: אחרי כי מארץ ספרד יצאו לפנים מאורות החכמה וגדולי המשוררים: בן גבירול, יהודה הלוי, משה ואברהם אבן עזרא ומעטים כערכם. לכן איש ואיש יולד בה כותב ספרים ועושה חרוזים יקר ונעלה הוא מכל המשוררים חדשים מקרוב באו! מי ישמע הבלים כאלה ולא ימלא שחוק פיהו? ונמשלו בעלי בקורת אלה לאיש בא בגן המלך וישלח ידו לקחת מפרי עץ הגן, תפוח זהב נחמד למראה וטוב למאכל, ויקרא בגרון: האדמה הזאת פוריה ושמנה היא, לכן אגזור אומר ואחרוץ משפט כי גם תפוחי האדמה אשר יחפרו בעמק מתחת רגבי עפרה, טעמם כטעם תפוחי זהב ופרי עץ החיים! 2  אחי ועמי! לא עת עוד לחשות המכשלה הזאת. באה העת, הגיע היום להורות לנלוזי לב אלה בקברים ילינו, כי קורי עכביש מבטחם ולא יוסיפו עוד להקטין ולהשפיל כבוד ישראל בעט שקר קנה רצוץ ורוח כהה. – אמנם אל קנא ונוקם חי וקים! הוא לקח נקמתו מהם, נקמת לשוננו הקדושה. לא בחיל ולא בכח נקם ישוב לבנים שובבים אלה, כי אם ברוח מפשט ורוב בער. כי רגע יתגנבו מתחכמים אלה לבוא גם הם בחברת המחברים לעת מצוא לדבר יהודית באזני בני עמם, אזי מפתח שפתם הבל ורעות רוח, לשון עלגים וסרת טעם, וראו כל בית ישראל כי עירומים הם מחכמה מכבוד, מלשון וספר. על מליצתם הנאלחה ילעגו ילדי בית הספר, ונערים יתקלסו במו. וכבר חכמים הגידו במכתביהם לעיני כל ישראל, איך יבערו ויכסלו באפם דעת, לא צחות בפיהם ולא תבונה בקדקדם, אף כי כל יגיעם ועמלם להזכיר עונות המחברים, אשר שערי ספריהם שומים בפיהם, ובאיבה וקנאה עזות פנים וחזק מצח יעבירו אותם תחת שבטם, שבט הנוגש בם! זאת נקמת אל קנא לשפוך בוז על כבודם אי-כבוד והיו גם יהיו בחייהם ובמותם ללעג ולקלס, לא יזכרו ולא יפקדו עדי יבוא באחרית הימים דורש אל המתים כמוהם ויהלל בשערים מעשיהם!  קנצי למלין! רב כבוד להם, כי העתרתי דברי עליהם עד הנה בתוך קהל ועדה לעיני זקני עמי! לא אשא את שמותיהם על שפתי, כי בני בלי שם המה; אמנם בלעדי אגיד, הקורא המבין יכירם, כי שמתי להם אות והתוותי תו על מצחם, למען יכיר אותם כל מוצאם! והנה אנשי רוח אוהבי לשוננו הקדושה, הדבקים בה' ובתורתו אשר ידעו נאמנה כי שפת קדשנו עמוד התוך היא לאמונת בית ישראל, וכי בלעדיה היכל ה' נוטה לנפול – מרחוק ומקרוב ידרשוני ונפשם, בשאלתם, כי אוסיף להוציא לאור מחדש פרי מלאכת עבודתי מימי עלומי, כי הספרים ההמה כבר ספו תמו ואינם כי ארכו הימים למאז באו ראשונה בקהל רב, ועת כביר לא חדשו נעוריהם, ורבים ונכבדים נכספה נפשם לאסוף פרים אל בתיהם. ואני נדרשתי לאשר שאלוני, ואתנה כל השירים ההם ביד איש אמן במלאכת הדפוס3, להוציאם לאור ברב חן והדר תפארת לרגל המלאכה אשר לפניו, כאשר עיניך לנוכח יביטו, ולבי נכון ובטוח כי המנחה הזאת תמצא חן בעיני משכילי עמנו, ולא ימנע טוב מבעליו ויהי שכר לפעולתו.  עוד זאת יודע לך, קורא אהוב! כי בין אוהבי ורעי ברב ארצות האירופה, אשר העירו לבבי למלאכה הזאת, באו גם חכמי לבב אשר האירה הארץ מכבודם וחכמת לבם, כי מליצת לשון עבר לא דבר רק הוא מהם וידעו מאד במה כחה גדול על כל לב טהור ורוח נכון. בין המכתבים הרבים אשר באו עדי בדבר הזה יתנוסס כאבני קדש, אבן חן, מכתב אחד מלא אמרי נועם, אשר כתב לי ידיד נפשי ולבי הרב הגאון הגדול, חוקר עד תכלית, אבי כל דורשי קדמוניות, אשר לא סר טעמו עד זקנה ושיבה, מוהר“ר שלמה יהודה הכהן ראפאפרט, אב”ד בקהל פראג יע""א, כי ככחו אז כחו עתה בחקרי לבבו, ואהבתו עוד נאמנה לי ולפועל כפי; יקוד אשו אשדות לא כבה בקרבו וחסדו ואמתו לא נעדרו בפיו ובשפתיו, ואהבת אחים עוד תוסיף תת כחה לכל אהביו מימי קדם. כי פי שנים ברוחו: נפש עדינה ולב טוב אשר זער שם זער שם צמדים המה יחד באיש אחד! קח נא, קורא אהוב! את קצות דבריו אשר כתב לי האדם הגדול הזה לאות יקרת רוחו ולחותם אמת להגיון לבבו; ואלה הם:  ""לכבוד ידידי החכם היקר, משורר נפלא בלשוננו  הקדושה, חן וטעם תטופנה שפתותיו, מוהר""ר  מאיר הלוי לעטעריס נ""י.  בזה הרגע באה אלי אגרתך הנחמדה ושמחתי מאד על בשורתך כי את נפשך לאסוף כל שיריך הנפלאים ויקרים אל מחברת אחת ולהוציאם לאור והיו לאחדים בידינו. צלח רכב על כנפי רוח נעלה ועל במתי מליצה נשגבה ותורך נעימות ימינך נצח.  ועוד לך תודה ממני כי השמעתני רצונך לשלוח לי במתנה הספר ההוא על נייר יפה, ואני מבטיחך כי לולא שלחתהו לי הייתי ממהר לקנותו בכסף מלא. – ואוחיל כי הקונים ירביון, ומעשי ידיך להתפאר ישאו לך ברכה וגם לאחינו בני ישראל הנבונים כי יעוררו האהבה בלבם אל אם ישרון היא שפה עבריה הקדושה. – שתה נוזלים מתוך בארך ושמח באהובת נעוריך אילת אהבים ויעלת חן, והנני אוהבך ומוקירך כל הימים בעבור המתנה הטובה לשון למודים הניתנה לך ממעל.  פראג, יום ד' ג' אדר שני תרי""ט.  שלמה יהודה כהן ראפאפרט""  **  השירים הבאים בחוברת הזאת נקבצים יחד לאגודה אחת יכילו כל נגינותי אשר יצאו לאור בספרי דברי שיר ואילת השחר, ועד שתי עליהם נוספות גם אלה השירים המפוזרים ומפוררים בספרי אוסף הנה והנה, ובפרט במכתבי הצפירה אבני נזר, צפירת תפארה וכהמה, וגם מעשי ידי אשר לא יצאו עוד עד היום הזה לאור.  ואני כמעט לא שניתי בהם דבר, והנחתים כאשר יצאו מתחת ידי ראשונה לאור, בידעי נאמנה כי מחוקים דברי שירי בלבות אלפי ישראל בדמותם וצלמם הראשון; ואין ביד אדם להתחזק על ההרגל הנטוע בקרבו במסמר לא ימוט. אמנם איזה שגיאות נגד חקי הלשון ותהלוכותיה אשר פלטה אז עטי בחפזה, תקנתי עתה כיד ה' הטובה עלי, כאשר עיניך לנוכח יביטו.  וידוע תדע, קורא יקיר לי! כי עוד ידי נטויה להוציא לאור בקרב הימים שנית גם ספרי שירי הגדולים גזעי שי ושלום אסתר ואיזה כ""י ברצות ה' דרכי.  והנה נפשי יודעת מאד, כי לא בכחי ועצם ידי עשיתי לי כל הכבוד הזה, כי יאהבו וירוממו אצילי בני ישראל את פעלי ויגיע כפי מעודי עד היום הסה, רב מאשר נאוה לי ומאשר קויתי, כי אם בגלל אהבתי העזה כמות ללשוננו הקדושה, ועל כי בכל מאמצי כחי התאמצתי תמיד לפחת רוח חיים בפועל כפי ולהוציא הגיון לבי והגות רוחי לפעולת אדם בדבר שפתי. הנה כן כל שירי יצאו לאור וכל בהם חיי רוחי.  כל זאת יכירו וידעו חכמי לבב, לכן הגדילו חסדם עמדי; לא לשמי ולזכרי יתנו כבוד ותהלה, כי אם לאם בישראל שפה העבריה, אשר עבד נאמן אנכי לה כל הימים. דברי אוהבכם ומכבדכם דורש שלומכם עד העולם.    וויען, ערב חג השבועות ה' תרי""ט.  מה""ל.       עלי מתחכמים כאלה אשר לא ידעו ולא יבינו גם הספרים המהוללים על ידם, כי אם למשמע אזנם, כבר הורה חכם מהודר אשר לא מבני ישראל חצו דבר מר למטרה לו באמרו:“שרש חכמתכם הוא לאמר: יקרה לי הערה אחת כמאת עניני חכמה!” (Malo unam glossam quam centumtextus.)  ↩    ידעתי מאד כי גם בין מליצי זמננו רבים יביאו בוסר להקהות שני אוכליהם; אמנם הלמענם על כל המליצים החדשים יצא הקצף? ולאות כי בני ישראל יכירו וידעו כל טוב, מאין פנות אל כל משפט מעקל, הוא כי בדורנו יצאו לאור שירים רבים ונכבדים בארצות אשכנז, איטאליא, פולין רוסיה וליטא, ואוהבי הלשון יקחו מזמרת הארץ בנפש חפצה ויתענגו עליהם למרות עיני שונאי המליצה ומנדיה!  ↩    הלא הוא המשכיל ונבון דבר בלשוננו הקדושה הר“ר יעקב שלאסבערג נ”י, משניה ופקיד נאמן על בית דפוס עברית יקר מאד פה קרית מלך רב.  ↩           "
3740,אברהם אבן עזרא,46,1,1,1,1,0,0,אברהם אבן עזרא,"   	 	אסכן עמך אלהי בעודי (סליחה) 	     אסכן עמך אלהי, בעודי – אולי אשלם    מצר אשר יראה וממציק נעלם.    יבואוני רחמיך ואל ישב דך נכלם,    בך, יי, חסיתי, אל אבושה לעולם.    בשמך יתפארו גברים ויתבוננו,    רגלם עמדה במישור ואשורם יכוננו,    בררו הלבבות ובלשונם ישננו    וישמחו כל חוסי בך, לעולם ירננו.    רחם ברגז תזכור לשיות המפזרות;    רובים חצים נתנום כמטרות,    וכבדיהן שופכות לפניך, אל, ואומרות:    אלהים לנו מחסה ועז, עזרה בצרות.    הסירה עלומינו אשר למאור פניך    שתם, כי נורא את – ומי יעמד לפניך?    וכדברך, ידע תדע פני צאנך –    מושיע חוסים ממתקוממים בימינך.    מה תלך בגדולות, נצר קצרה דעתו?    השלך על אל יהבך, כי הכל מאתו.    חק-דתו נתן לך; ואם תשמר משמרתו –    תחת כנפיו תחסה, צנה וסחרה אמתו.        "
936,משה אבן עזרא,11,1,1,1,1,0,0,משה אבן עזרא,"   	 	 	     יזכר גבר בימי חייו / כי למות הוא לקוח,  ולאט יסע כל יום מסע – / אכן יחשב כי ינוח:  דומה אל איש שוקט על צי, / אך ידא על כנפי רוח!          "
382,רחל בלובשטיין,5,0,3,4,1,0,1,רחל בלובשטיין,"   	 	 	     הרועה הזקן אבו-צלח  מעירני: “קומי, רחל!”  החלום כזב. מן הבית  אנכי צונחת כצל.  החצר – אחרת, אחרת,  גם אני אחרת, כלי –  יחידה וקטנה ונפעמת  בעולם הגדול, הלילי.  הנמים יוסיפו ינומו  ושנתם להם תערב;  אך אני – שתפת ללילה.  ומובאת בסודו המככב.       כסלו, תרצ""א       "
1541,יהודה הלוי,26,1,1,1,1,0,1,יהודה הלוי,   	 	 	     יונתי לילה רחבות סבבה    הלכת לבקש את שאהבה  הרפה לה תתן בבכי קולה    כי מחלה עצם כעצם מעלה    ספרה לה אלף ולא סר עלה  רבתי עם כשכולה ישבה    מהפכת קץ אחרי קץ חשבה  דמיתי לקאת מדבר נודד    הייתי צפור על גג בודד    בכיתי כי בבכי אתנודד  דמעתי מלחיי לא חרבה    נשפכת על עירך כי חרבה  התנחם לבב דאגות שברו    עת יחם בזכר זמנים עברו    מי ילחם עם משפטי אל גברו  תקותי מאתך לא נכזבה    נמשכת ובריתך לא כזבה.         
6927,פניה ברגשטיין,426,0,4,4,1,0,0,פניה ברגשטיין,"   	 	 	         בא מן המרעה גדעון, –  ילדים הביטו: –  בשדה טלה קטנטן  הכבשה המליטה!            "
6863,פניה ברגשטיין,426,0,4,4,1,0,0,פניה ברגשטיין,"   	 	 	     לבבה שלי בניתי  בית קט, בית קט.  גג שטוח לו עשיתי  ומרתף־מקלט.      חדרים יפים בבית  עד מאד, עד מאד.  חלונות קטנים כזית,  וגם וילאות.      על הגג, על השטוח,  מדי יום מדי יום,  בבתי תשכב לנוח,  עת יפוג החם.      אזעקה אם תפחידנה,  אוירון, אוירון,  למרתף חיש אורידנה  ואשכיב לישון.      לה גם שם מטה קטנטנת  עם כלה, עם כלה.  לחם ורבה טפנת –  ארוחה קלה.      כך בניתי את הבית  בחכמה, בחכמה.  לשלום יפה הבית  ולמלחמה.              "
3999,אברהם אבן עזרא,46,1,1,1,1,0,0,אברהם אבן עזרא,"   	 	 	         אי ישן מחדש גילים,    כי שירת עגבים,    כל דם נאסר לאצילים,    בלתי דם ענבים,    לא יוכלון שאתך כלים,    בא ושכון קרבים,    הנם חל עדי תקדישם,    ברוך טעמך    בן רכב לנפשו אשם    נזעם זועמך.    הביאו צרי אדם אל    מכות לב אנושות,    ויחי עוד, והיה גואל    מרפא הנפשות,    הם חכמי בני ישראל    חכמות עם קדושות,    עד אלך, ואנה אבקשם,    יהמו רחמיך    עלי אל, והוד הלבישם    מסות נעמך.    בקשתי בקצוי תבל    מי הוא רב פעלים    זה חושב וזה שר נכל,    זה נשא משלים    מחכמות לכלם חבל,    לך יוסף חבלים;    יערף לקחך כגשם    כי אל חכמך,    והשואל בטובו לשם    יקים נאמך.    תפארת שמך רבה    צורך יצרך;    נר מערב אשר לא יכבה    בנך אחריך,    בברית עמך שחק בא    ארץ תעזרך,    ימים לעבדים כבשם,    כי מתקוממיך    יכחשו לך ותבישם    עד תם לוחמיך.    נלאה פי ולך התודה    על קצר תהלה,    כי ים דעתך אין מדה    מה תכיל מגלה.    ולך יאתה כל חמדה    תורה עם גדלה,    כי כבוד והוד תירשם    מאב קדמך,    כן ייטיב אלהים את שם    שלמה משמך.        "
5686,יעקב שטיינברג,261,1,3,4,1,0,1,יעקב שטיינברג,"   	 	 	     הראני טוב, את נפשך הטובה    בענות רך ובגאות החובה;    כי יקר רך, וחובה – שבעתים,    ובבואם יחד – ומתקו לעינים.    יש תראה איש, ובעמים תחזה עם,    שדברם רב ותרועת נפש בם, –    ולא יעשו כן ולא ידעו כן לעמד    במסת יום, בקטן היום מאד.    זכר ימי הילדות, עת התורה    לצרור לאיש ולעם שארית טהורה:    כתאומים ייטבו אז, לבלי הפרד,    גם צו האב, גם קול האם החרד.        "
6803,חיים דוד נוסבוים,402,1,3,4,1,0,0,חיים דוד נוסבוים,"   	 	 	     (מארמית)    בעלותי ההרה מאושר הייתי,    ברמה אותה לראות זכיתי!    בת מלכה ערומה כביום הולדת,    ממרום ארצה ראיתי יורדת!    חזיתי היפה, יחפת רגלים,    העלמה, בלכתה לשחות במים!    ממימי הרחצה שפרה כי שבה,    במהלכה, במחולה, דגולה מרבבה!    נוסח הארמי:    במסקי לעילא לטורא רמתה,    זכאי הוינא, ארי חזית יתה,    חזית אנא יתה, עראית ברתא,    ברתא דמלכא, כד נחתי לתתא;    חזינא האי שופרא דאזלא ערטילאה,    עולמתא כד אתית במיא לאסחאה,    שפירתא כד סלקא מבי מסותא,    כד אזלא בתוקפא בחגא ורבותא!        "
5776,נח פינס,264,1,3,4,1,0,1,נח פינס,"   	 	 	     בין הררי שלום, רחוק מהמון קרת    בית נחמד בדד עומד בשפל;    מסביב לו רקמת דשאי תפארת,    ועצי חרש מצל יטו צל אפל.        מבוע זך קטן כאוהב נער    רגלי כל גבעה ישק בשפתים;    צפרי-שיר תחלנה בעבי היער,    וזמיריו ינעים צלצל הכנפים.        בבית הלז ונאות נעם אלה    כל חמדות עלומי יחד נצפנו;    פה אהבתנו לפרח החלה,    ובלא-עת ציציה פה נבלו לנו!…       **   מעמל החיים עת רגע אנוח,    ושאון המית קריה נפשי עוזבת;    חיש כצל נכחי את עולה ברוח,    ותמונתך, יפה, נגדי נצבת:        חורת פנים כשיד ופרועת שער    כפסיל שיש תעמדי דם מבלי אמר;    כציץ, הה, נבלו שושני הנער,    וכפופה קומתך — קומת התמר.        מגלות עיניך — כוכבי התכלת    שפה אין אמר רב-יגון דובבת;    עלי לבנת לחיך דמעה זוחלת,    ומה הנך כלך? — סמל עצבת!        על-מה עלמה רכה, בת-חן ויפי,    כה דלו פניך, נפשך נאנחת?    מי חלל יפעתך, ברה אין דפי,    ומשוש לבתך מי הרהיב לקחת??        בידי מי נקטפת, שושנה נובלת,    ובעצם אבך לסיעך הזידו? —    אך מה דובר פי, מה נפשי שואלת?    עיניך אלה את-כל לי יגידו!! —       **   בנוה עדנים ונעמות מנוח,    בין נטעי נעמנים ופרחי זהר,    שם נולדת, עדינה! שם גם לפרח    שאננה החלות בגאון הנער.        חבר צירי-שלום ממכון שבתמו    ברצון אל-יוצרך אליך מהרו;    הם טפחוך, רבוך ולבת אמצוך למו,    הם כללו יפיך ובכל-הוד פארו:        יפעת התכלת, אור זהר שמים    לגדיל תפארתך תוך עיניך שמו;    ובשפתי החן ולבן הלחיים    אדם הצפירה בהדר רקמו.        מזהב קוי-אור, זיז שמש זורח    טוו ידימו שערות תלתליך;    ובלבנת הסהר, נגה ירח    לוית-חן הוסיפו על זו פניך.        כה כציץ נחמד שוקטה פרחת    ותיפי למאד בגאון עלומיך;    כל לבב בהדרך שבי לקחת    ובחין-ערכך הרהבת עין כל ראיך.        עדי כי חזיתיך, יפה וברה,    בין צמחי עדנך ביפי-הוד פרחת,    מאז שלות לבך כצל עברה,    ואני לא עוד אדע שלום ונחת!        עיניך הטהורות, המלאות חן-קסם    חץ-אהבה שנון קרבי עמק ירו;    ומקלעות שערך — אזקי הכתם    רוחי ולבבי לעד בך קשרו.        גם את אהבה עזה אל חיקי השבת    ובכל חם לבתך את-דודך רחמת, —    שושנת העמק לקטף לך תאבת,    ולחוחיה מסביב לבך לא שמת.        שמעו הוריך ופנים רעמו:    במשורר הדל לא חפץ לבמו;    צלצלי שקלי כסף למו ינעמו    מזמיר בנות שירו ושאון כנורמו.        אז נצר נתעב לך נפשם בחרה    משרש רבי-עם, מרמי יחש;    אם לבו בו נבוב, דעת לו זרה,    די זהב וכסף לו בצלחת!        עגל זהב זה מאז חמדו למו    ולראשך אלוף חיש אותו ירכיבו;    דמעות פניך לא תחז עינמו    ולקול אנחותיך הם לא יקשיבו.        השמים אל-תחת החפה תובלי    דכיי נוגה, שוממה ובעין דומעת;    אך שוא הה, עניה! מר תתאבלי, —    סביב לא תמצאי לך אזן שומעת!        כל רעותיך ממך נעו נדו,    אין מוחה דמעה מעינך בוכיה;    על שברך כים התולים חמדו    ובשם רע כנוך הו, תמה ונקיה!! —        "
390,רחל בלובשטיין,5,0,3,4,1,0,1,רחל בלובשטיין,"   	 	 	     את כלי ספרתי עד תם,  בחדרי חדרי  הולכתי זרים והצבעתי:  כאן –  גאוה רמוסה, כאן – צפית שוא,  ושלוה לאחר יאוש –  להלן.  גם אתה ביניהם,  גם אתה, הקרוב-הזר,  עברתני עבור והבט ותצא עם כלם,  ואני  בפנה אשקט.  ואני – – האמנם, האמנם  לא היה דבר?!        "
4159,וידל בנבנשתי,47,1,1,2,1,0,0,וידל בנבנשתי,   	 	 	    עו’ על זה   נתן זמן בת אסוניו / אל זך וישר בעיניו    הרס בחרב והוא כמ /- צחק בעיני חתניו   לתוכן הענינים  לדף הראשי של פרויקט בן-יהודה       
1418,יהודה הלוי,26,1,1,1,1,0,1,יהודה הלוי,   	 	 	    צוה ישועות יעקב אל נורא (לרבי יעקב) / ר'   לרבי יעקב       צוה ישועות יעקב אל נורא    על כל סביביו נאזר בגבורה    אל כסאך מבית כלאים תערוג    נפשו ועיניו קדמו אשמרה    שברו במאסריו ותקותו בך    כי תחליף ממאפליו אורה    מצאצאיו נאצל אדר יקר    על נחלי בין צץ ויבלי תורה    נתן לימים באשר יתפארו    רב עם אלהים ואנשים שרה    דיו נעים זכרו ודי מחומדו    כי יצהלו פניו ונפשו מרה    לו לב ארי ולשון צרי ושפת פרי    חיים והוא חומה בעתות צרה    הוא לנפשות מחליהם כצרי    וכעד מצוקה תחנה כבשורה    הוא כתרומה מתבואת הזמן    וביד בני שכל כשי ותשורה    לו מחמדי הזמן התנחלו    לו פי שנים נתנו בבכורה    זרעו יהי נכון וביתו נאמן    מאין חליפה להיות ותמורה    לאמר ברית אל היתה אתו ברית    חיים ושלום יתנם לו מורא.        
2069,שמואל הנגיד,32,1,1,1,1,0,0,שמואל הנגיד,   	 	 	     טורד ולא הרבה הון    ובא כאלו לא בא    ולאיש לטוב ירבה הון    תרבה לעולם טובה    כי יש כמו בן-יצהר    הונו לרע לו הרבה    גם יש אשר הרעה    היתה לטוב לו סבה    יוסף לממשל עלה    ולמעלה כי נשבה    שאול לכתר מלכות    זכה והיה נחבא.          
858,משה אבן עזרא,11,1,1,1,1,0,0,משה אבן עזרא,"   	 	 	     אותה נפשי אל מקום נפשה  וכלתה אל מקום שרשה  ונכספה לנוה קדשה  ללכת יומם ולילה:  [שמ' יג, לא]     נעם הכבוד בעין הדעת תראה  ומבלי אבר אליו תדאה,  ותשאף אליו ותשתאה  בנשף בערב יום באישון לילה:   [מש' ז, ט]     יקרו תשור על ידי פעליו  ותתאו לגשת אליו,  יום ליום תביע אמר מהלליו  ולילה ללילה: [תה' יט, ג]     מעודי עלי דגל חסדך נודע  ואהל יראתך מכל לא נגדע,  אדני חקרתני ותדע  בחנת לבי פקדת לילה: [שם יז, ג]     שבעתי נדדים על ערשות אנושים  הריצוני פעמי למעונות קדושים  בנפל תרדמה על אנשים  בשעפים מחזיונות לילה:   [איו' ד, יג]     הסכלתי ואשגה כל ימי שחרותי  ונכלמתי כי קפדתי זמן ילדותי  לזאת היתה-לי דמעתי  לחם יומם ולילה:   [תה' מב, ד]     ברה, בכלא הגוף נעצרת,  התבונני כי העולם מעברת  עורי עורי לראש אשמרת  קומי רני בלילה:  [אי' ג, יט]     רוצי, זכה, יצר תאוה לשבר  ודרך ישרה כל ימותיך לבר,  כי ימיך כיום אתמול כי יעבר  ואשמורה בלילה:     [תה' צ, ד]     בעל כרחו אנוש יולד לעמל  וכל יצר מחשבותיו און ועמל,  והוא כציץ יצא וימל  וידד כחזיון לילה:  [איו' כ, ח]     ימים עליהם ישאו קולם,  מות ירעם ויסור צלם  ועזבו לאחרים חילם,  רגע ימתו וחצות לילה: [שם לד, כ]     יכבד עלי על עוני בחטאתי  כי לא שבתי עד כה ממשובתי  יגעתי באנחתי, ומטתי בדמעתי  אשחה בכל לילה:   [תה' ו, ז]     עיני נגרה בדם לבי ולא תדמה,  לקאת מדבר אני דומה,  יומם נפשי במסתרים תהמה  ותקם בעוד לילה:   [מש' לא, טו]     קודרת בגלות ימי שביה,  הורידה לארץ עדיה,  תנוד ודמעתה על לחיה  בכו תבכה בלילה:  [אי' א, ב]     בנשף קדמתי שועתי ולא אנוחה  אשפכה דם לבי ואאנחה  נפשי עלי תשתוחח ועם לבבי אשיחה  אזכרה נגינתי בלילה: [תה' עז, ז]     חלפו כל עלומותי,  וקלו מנשרים שנותי,  ולא אכיר מזמן שמחותי  לא יום ולא לילה:  [זכר' יד, ז]     זדים הציקוני והגדילו עלי פיהם  דוברים שלום ונושכים בשניהם  נא תזכר רע מעלליהם  לפניך היום יומם ולילה:   [נחמ' א, ו]     קדשו עצרה ורחצו והתקדשו  הסירו סיג לבבות והתאוששו  המזכירים את אדני אל תחשו  כל היום וכל הלילה: [ישע' סב, ו]     התבשרי, בתי, עוד אנחילך חני  ולאט אנהגך ואביאך למעוני  כי אין גאל קרוב ממני  ליני הלילה:  [רו', ג, יג]        "
3917,אברהם אבן עזרא,46,1,1,1,1,0,0,אברהם אבן עזרא,"   	 	 	    תוכחה       אנושה, אל תיראי / [……]בונך    משובתך [ה…] / […]ה צפונך    ולו[….] קראי / ושפכי תחנונך    שמעי בת וראי / והטי אזנך.    בתאותך והבלך / עם גזלך ועשקך    תש[…] מנת חבלך; / ומאויך וחשקך    וכל עמלך וסכלך – / בכל מאכלך ומשקך;    קול תועך ונכלך – / בם משתה ליינך.    ראי, סערה עניה, / ברב עניך [ש]לולה    מי […]ניה וב[.]בך בלולה    מוש[…] / בים חטאך צלולה    בבואך [….] / לא יועיל הונך.    מכורה באשמתך / סליחה תהמי –    ואת בתנומתך / ובעצלך תדמי.    בשובך לאדמתך / אזי כים תנהמי,    […]תודי [..] / בתעתועי זמנך.        "
88,יהודה ליב גורדון,2,1,3,3,1,0,0,יהודה ליב גורדון,"   	 	 	    (לבעל ""המג ד' בליק)    שירי “השחר נדמה נדמה” (לעיל צד 28) אשר בו נשאתי קינה על האסף בלא עתו “השחר”  Разсвѣтъ מכתב העתי הראשון לב""י בל' רוסיה אשר יצא על ידי ר' יוסף ראיבנאוויטש  ז“ל באודיססא בשנת תרכ”א, לא עלה הרצון לפני רא""ל זילברטאנן בעל המגיד לפי שלא ישרה בעיניו שטת רבינאוויטש במכתב עתו; שראבינאוויטש מאהבתו לעמו הוכיחם בתוכחת מגולה והגיד להם פשעם וחטאתם בפה מלא למען ישובו מדרכם וחיו, ובעל המגיד הלך בשטת האומרים שאין מכבסים הבגדים הצואים במקום רואים. וכשנדפס השיר ההוא בהכרמל (שנה א' נו' 50) נמצא כתוב בהמגיד (שנה ששית נו' 4) כדברים האלה לאמר: ""אשכחיה המגיד לר' יהודה דקאי עברה דדשא וקא בכי: “השחר נדמה נדמה”. אמר ליה: “משורר מאי קא בכית? טינא היתה בלבו ונעקר מן העולם”. בתשובה על זה כתבתי את הטורים האלה שלא הגיעו עד היום לדפוס מסבות שונות.  א   “משורר, מאי קא בכית?!” – על דא קא בכינא:  כי אין מכתב-עתי לנו בלשון המדינה.  כל כותבי העתים לשונם יאריכו,  בשאט נפש עלינו שקוצים ישליכו,  כל חוט של חסד תמשך לנו הממשלה  יעיק למו ויחנקם כעבות העגלה,  ואנחנו כאלמים לא פתחנו את פינו,  לילה לנו מחזון, בחשך נדמינו;  וכמו השחר עלה קמנו התעודדנו,  למלשנינו בלשונם לענות למדנו  אף הם יסגו אחור ופיהם יקפצו,  לא עוד יכתבו שטנות ולשונם יחרצו,  כי ראו מליץ לישראל, כי גאלו חי-הוא.  “על דא ודאי קא בכית!” – ובכו תרויהו.    ב   “משורר, מאי קא בכית?!” – על דא קא בכינא:  הן מרדפים אנחנו מכל צד ופנה  עומדים אנחנו ככבשה תוך שבעים זאבים,  הצמאים אל דמנו ולכבודנו רעבים,  כל הנעשה ראש יבהלנו בחרונו  יגז צמרנו כרעה את צאנו:  שם לצוד נפשות הכמרים יגילו  ומעשה מורטרא לעשות הואילו.  פה שוטר אוילי יעולל באפר  כבוד עברים שנים מורי בית הספר;  שם חדשו עלינו עלילת דמשק –  “השחר” בכנפיו סכך לנו ביום נשק,  וכאיש מלחמות לבש חמות תלבשת  ויהס צרינו וימלא פניהם בשת.  אלמלא בא אלא בשביל דבר זה די הוא. –  “על דא ודאי קא בכית!” – ובכו תרויהו.    ג   “משורר, מאי קא בכית?!” – על דא קא בכינא:  כי נמכרנו לצמיתות בידי חסרי בינה  בידי גזברים אכזרים ופרנסים שוטים,  רבנים מחמירים ומלמדים הדיוטים.  הגזברים נבחרים בשחד ביין,  הפרנסים מתפרנסים וסדרים אין,  המלמד מלמד כסומא בארבה,  הרב יגזור לא יחוש להפסד מרבה,  על כן דלונו טבענו ברפש  וכבר גאו המים באו עד נפש.  ומאשרים זדים עוד סרה יוסיפו;  ועלי העתים בחלקות יחניפו;  רק “השחר” פרש אור על כל אבזריהו. –  “על דא ודאי קא בכית!” – ובכו תרויהו.     (תרכ""ב)       "
2725,שלמה אבן גבירול,40,1,1,1,1,0,0,שלמה אבן גבירול,   	 	 	     אדם כרצפת אש עלי פך    ואת טעמו ישנה טעמי איש  / ויתהפך כדרך זר הפכפך          
6273,יהודה קרני,332,1,3,4,1,0,1,יהודה קרני,"   	 	 	     בדרך מעלות ומורדות לירושלים מחברון  נשי ערב המצמקות נושאות על ראשיהן סלים דלים  ועל שדות, החרוכים מחרב, נערים ירעו הצאן  ומקשקשים ממשכות ענבלי גמלים.    ובאפסר, בו מקשרת הגמלת מצואר אלי צואר,  יוביל הערבי בכנען סחר ואתנן;  ואם יברך נהג גמל אחד לנוח על מעבר –  ויברכו כלם ורגליהם כאלו משתברות מכבד מטענן.    ויהי כי בדואים זנקו פתאם ממחבואי הרים –  ויקשתתו כל הגמלים את צואריהם באות שאלה;  הוי, למה כרוחות על סוסיהם הללו נמהרים,  האם ברגל לא יגיעו ירושלימה טרם רד לילה?        "
4362,אלתר לוין,50,1,3,4,1,0,1,אלתר לוין,"   	 	 	     אל אדיר לקריה!  לא תדע הסופה, החרב, כליון,  תשחק למשובת הדורות האויבים –  אין אדם וסער בתוכה ימשל:  אל אדיר לה!  אל אדיר לקריה!  אין כובשים הקריה, לרגלה נכבשים,  לא יצת היכלה כי כלה להבה–  אין קיסר ומלך בתוכה ימלך:  אל אדיר לה!  אל אדיר לקריה!  היא אחזה בצבתה לבות העולם,  כלם מתעשרים מזהב דלתותיה –  אין אלה באלים, אין מלכה במלכים:  אל אדיר לה!          "
2984,שלמה אבן גבירול,40,1,1,1,1,0,0,שלמה אבן גבירול,   	 	 	    ומן אשעראה אלרקאק פי נזאח אלאקראן [ומשיריו הקלים והערבים על החברים שעקרו ויצאו]     נפש כנף יגון מנפפת / האת אלי דודך מעופפת  נסתר כאב לבה בתוך חבה / לו חפשו בו מֽצאו תפת  כמעט ואמות בנדד לולי / יונה עלי אמיר מצפצפת  תבכה עלי דודה ותספק על / כפה ועל לבה מתפפת  מה ראתה כי עֽשתה תבל / תבל כמו אשה מנאפת  תפריד לבבות נקשרו קשר / אמיץ והצדק מסלפת  תרחף אבל תבכה עלי נפש / — — — — — — — [פת]  כל יֽדעה מהזמן נפשי / לא יֽדעה כי היא מכשפת.        
886,משה אבן עזרא,11,1,1,1,1,0,0,משה אבן עזרא,"   	 	 	     גדודי ליל נדוד מרוץ יגעים / עלי שחק, ומלכת יעפים–  חשבתים מסמרות כסף נטועים / ברקיע וחלונים שקופים,  והסהר נדוד שנה כחושק / והמה שומרים אותו כצופים:  אדמה כי מתי מספר ישובון – / ואכן לרגעים מאליפים!–  ונסחפים בליל חברה כרגע / ובידי כוכבי נשף הדופים,  כאלו נוגשים בהם מאיצים, / להעלימם מבהלים דחופים.  בליל התערבו ראשו וסופו / והיו את קצותיו נאספים,  בליל עינו כעין פחם, ורוח / כנופח, והברק – רשפים,  ואין אור – בלעדי אורי גביעים, / ממלאים במי זהב צרופים,  חלוצים יצאו לקרב יגונים, / עדי היו לפי חרבם נגופים.  והמשקה רפה אמר – ואכן / במדבריו בני חיל טרופים,  ורואותיו קרועות בקסמים / וטובי חן והם בעלי כשפים,  יחיה בם – ובם עתים ימותת, / למען כי חזקים הם ורפים,  ויורו את נתיב תם לענוים, / ולשטים – שבילי נאפופים,  וכן צדקת כרובים על לחייו – / ואך על שערו שקרי תרפים,  ועז ילין בצוארו, וממר- / דרור פזר עלי פניו נטפים,  וגן שושן עלי לחיו, והפקיד / לשמרו הנחשים השרפים.  בפי רעיון ננשק את שפתיו / ונצניו ביד אישון קטופים,  ועינינו בכל טובה שבעים – / וברעב שפתינו עטופים!  ושתינו עדי חשנו להחליף / בדיל אפל בכסף הנשפים,  ונצני שחקים נעלמו, כי / במי נחלי שחרים הם גרופים  ואחז אור כנף ארץ לבואם / וחיש היו ביד נשף חטופים–  וכוכבי הערוגות זרחו בו / בעין שמש לאט היו שזופים.  ומי פלג כצקת מי כספים – / ואם הם להבי שלח שלופים?  ושכבת טל עלי צצים – כאלו / עליהם גרגרי ספיר אסופים,  תדמם על פני אדם ערוגה / לזעה נראתה בפני עיפים,  וריח כל עצי בשם ישובב / נפשים אחרי מות לגופים.  והעוף בין עפאים יתנו קול, / כשרות אחרי סתרי סעיפים,  ובלשון עלגים שרו ואכן / נגינות לרגעים מחליפים  והרוח תנופף ההדסים / וראשיהם לקול העוף מניפים  ויחגו בלי יין כשכור / וברוח ינועון נעטפים –  כאלו שמעו זכר יהוסף / ולקד ארצה חשו כפופים,  וחרדו מקרב לפני כבודו / ולזאת מהרו לשוב זקופים.  גביר נמצא כשרש לחסדים – / והיו כל בני חסד ענפים,  ולו לבב ישוטט בין כרובים / ורעיוניו יעופון בין שרפים,  ויום ינער במלחמת תעודה – / אלפיה ישובון כאלפים,  ואלו עברו על פי דברו – / ברוחו יהיו כלים וספים.  ימושון הררי בין יום דברו / וכדור יהיו נגדו צנופים,  ופנים חזקו בקרב תעודה – / ואם המה במי בשת שטופים.  בפי עטו לכל אוהב ואויב / חמת תנין יהי מזיל וצופים,  לשמעו נבהלו אנשי תעודה / ובצור הובאו יחדו וכפים.  ביום יגל מאור פניו – כסילים / ישוו על תהלתם צעיפים,  ואם יזיל מטר גשמי חסדיו – / ידי עבים לפניו נאספים.  אדמה את פעליו אל יחשיו / נקיים מבלי פשע וחפים:  פעלים כענק על צוארי יום / ועל ראשי בנות ליל צניפים,  ואת שולי מעילי מעלותיו / עלי מעלות בני עיש עדופים.  ונתנו לו בני ימים רבבות / ביום נתנו להוריו האלפים.  לבבי יהמה לנדוד יהוסף / ומורשיו באש אהב שרופים  ויתהפך באש מעי עדי כי / חשבתיהו כמו עוגת רצפים  ומורשיו בזכרי יום נדודו / כעוף חשים לעמתו ועפים  אני הולך – ובתי אהבתו / בצלעותי ביד אהב רצופים  בגזית לא באבני גיר בנויים / לבל יהיו ימי עולם ערופים,  אהבים מן ימי עד לא להראות, / לבל יהיו כאהבת החנפים.  והא שירה – יהודון לה מאורים / ונבאים יעידוה וצופים!          "
462,חיים נחמן ביאליק,6,1,3,4,1,0,0,חיים נחמן ביאליק,"   	 	 	     ויהי נער קטן בימים ההם,  נער בן-חיל, ידוע לשם,  וכנור לנער  מדבר בשער.  וכך היה אומר הכנור: רי-רי,  רי-רי, רי-רי, רי-רי, רי-רי,  כך היה אומר הכנור.        ויהי נער קטן בימים ההם,  נער בן-חיל, ידוע לשם,  וחליל לנער  מדבר בשער.  וכך היה אומר החליל: לי-לי,  לי-לי, לי-לי, לי-לי, לי-לי.  כך היה אומר החליל.  רי-רי, רי-רי, רי-רי, רי-רי,  כך היה אומר הכנור.        ויהי נער קטן בימים ההם,  נער בן-חיל, ידוע לשם,  ונבל לנער  מדבר בשער.  וכך היה אומר הנבל: דו-דו,  דו-דו, דו-דו, דו-דו, דו-דו,  כך היה אומר הנבל.  לי-לי, לי-לי, לי-לי, לי-לי.  כך היה אומר החליל.  רי-רי, רי-רי, רי-רי, רי-רי,  כך היה אומר הכנור.        ויהי נער קטן בימים ההם,  נער בן-חיל, ידוע לשם,  ותף לו לנער  מדבר בשער.  וכך היה אומר התף: פם-פם!  פם-פם, פם-פם, פם-פם, פם-פם!  כך היה אומר התף.  דו-דו, דו-דו, דו-דו, דו-דו,  כך היה אומר הנבל.  לי-לי, לי-לי, לי-לי, לי-לי.  כך היה אומר החליל.  רי-רי, רי-רי, רי-רי, רי-רי,  כך היה אומר הכנור.        ויהי נער קטן בימים ההם,  נער בן-חיל, ידוע לשם,  וכלב לנער  מדבר בשער.  וכך היה אומר הכלב: הב-הב!  הב-הב, הב-הב, הב-הב, הב-הב!  כך היה אומר הכלב.  פם-פם, פם-פם, פם-פם, פם-פם!  כך היה אומר התף.  דו-דו, דו-דו, דו-דו, דו-דו,  כך היה אומר הנבל.  לי-לי, לי-לי, לי-לי, לי-לי.  כך היה אומר החליל.  רי-רי, רי-רי, רי-רי, רי-רי,  כך היה אומר הכנור.        "
6434,יצחק מירקין,379,1,3,4,1,0,1,יצחק מירקין,"   	 	 	     רעם וברק, שפעת זיו ונהרות –    פרוש כשמלה הזמן, זך ושקוף    לפני עין החזה העומד זקוף    ומביט וחודר עד־סוף כל הדורות    כל המארעות והמקרים הבאים,    הטובים והיפים ואהה! גם הרעים.    והרעים הה! מה־רבו מה־עצמו,    כל מיני ענוים וכל־מיתה משונה    סובלים בני־אדם בשביל דת ואמונה,    ערים חרבו וארצות שממו,    ורב ההרג ורצח ואין־קץ ליסורים    עבור הגיוני לב, עבור דעות והרהורים.    וגוי קו־קו ומבוסה, גוי עתיק־ימים    בכל מקום וזמן מחזיק באמונתו,    ותמיד כל־עם ועם שופך כל־חמתו    על ראשו הישיש, שאין־לו דמים,    ועוברים עליו כל מצוקי גיהנם    רק מקנאת הדת משנאת חנם.    ולאם מלאם יאמץ, מצוקים מתנגשים    בעד ממשלתם בתבל בזעף נלחמים    ואין קצה לפגרים ואין־סוף לדמים    ובשנאה עמוקה כים זועף מתרגשים    ומתנפלים זה על־זה אלפי רבבות    כפריצי חיות וכזאבי ערבות.    ועם מפזר ומפרד על־פני כל־האדמה    דמיו שוטפים כפרץ מים זידונים    בעד גוים רבים, בעבור עמים שונים.    גם בעד־רוצחיו, מעניו בגוף ובנשמה    לוחם הוא כארי בגבורה נפלאה    להגדיל ממשלתם, ממשלת הרעה.    ולב החזה מתכוץ מכאב וצער    למראה תמונת הדמים המבהילה    וצועק בקול מרגיז: ""בי אדני, חלילה!    ""האפס כל משפט וצדק משער    ""עולמך ומכסא כבודך המרומם?!    “רשעים יעלזו ואתה שוכן דומם?!”    ולפני עין החזה תמונה אחרת:    יהודים שונאים בנפש מתקוטטים ונצים,    קהלות קדושות, אגדות וקפות של־שרצים    מוצצים דמי עניים וגונבים במחתרת,    וגוזרים גזרת אפיסת כח ורקבון    על עם אדני החכם והנבון.    ומשכילים אוילים מכתה חדשה    מוכרים מחמדי עמנו בהקפה,    סוחרים באהבת עם ובאהבת השפה,    מכלים האמה ומפריחים נשמתה.    פה ושם התגנבה טמאה על־הכפרת    וסוככת על מעשיה בענן הקטרת.    מדנים בין אחים, מלחמה אימה,    לוחמים בזעף איש־באיש, כתה בכתה,    מפלגה במפלגה, שטה בשטה…    מחוץ תשכל חרב ומחדרים אימה. –    קול מרגיז: בי־אדני, הרף, ידיך־אסף!    חשך ואפלה והחזה התעלף.        "
3942,אברהם אבן עזרא,46,1,1,1,1,0,0,אברהם אבן עזרא,"   	 	 	    מוסתג׳אב (?)       […….]    לכן הבה לי ברכה.    רנו שמים עדי עד,    כי שולח מרפא ומסעד,    ובתוך קריה ההפוכה    צוה יי את הברכה.    האירה אפלי וחשכי    ובנה היכלי וסכי    ושובה למקום אהלך, כי    מיום חרבה עיר מלוכה    לא אצלת לי ברכה.    מתי תבנה עיר תהלה?    מתי תביא שנת גאלה?    תשמיעני בהמלה:    קום, כי עלתה לך ארוכה!    הכונן והיה ברכה!        "
3064,שלמה אבן גבירול,40,1,1,1,1,0,0,שלמה אבן גבירול,"   	 	 	     לבי באימת אהבה גווע / כי הזמן אבני נדד קולע    חילי שעפי אחריה נחשלו / וזמן יזנב ואני יגע    יכלו ימי נער ועד הן אחשב / כי לא זמן ייטיב ולא ירע    אקו ברעיוני ואלחם בהמון / יגון בלבי ואני כורע    ואמרה: די לי הלוך על מהלכי / ימים, וכמה אהיה פורע    נבהל בחטאו מעמד לפני גביר / ובים כסילות מתמול טובע -    מי זה מהלך על כנף לבי, ועץ / אהב בגן האהבה נוטע    מכין בצלעותי מכון שבתו, ועל / לוחות לבבי אהלו תוקע    הוא הגביר יעקב חסדיו גברו / מראש ועד סוף על ידיד ורע    אור נערץ יאיר פני כל אוהביו / ליל ויומם בל יהי גורע    ונעים זמירות כל מתי שיר ואדון / השיר ומבצר אויבים קורע    באו לך דודי חרוזים נעמו / ירך לבבי בם ויקרע    נפשי פדות שיר מהלל, מעין יקר / יוצא ומנחל פאר נובע    ירד כטל על גז ונפשות אוהביו / משיב, ומרדת שאול פודע    קלו לפניו עניני שירי, הכי / רום מעלותיו עד זבול נוגע    ובמחנים פגעו בו מלאכי / האל, בטרם בי יהי פוגע    פנים בפנים עת חזיתיו נצלה / נפשי, והייתי תמול גווע    אך אחרי עברי פנואל זרחה / שמשי בפני - ואני צולע.        "
4798,ישראל חצקביץ,78,1,3,4,1,0,1,ישראל חצקביץ,"   	 	 	         כרצונכם – אני לבכות לא אוכל, לא אוכל.  האם לא תראו – על האמש נסתם ונחתם הגולל,  נסתם ונחתם –  לעולם.      שמעוני, אגידה לכם דבר – רק אחד, רק אחד ודיו:  ראיתי אבא זקן וחולה וגוסס בודאי  ובתחום של חדרו – הבן אשר קם מחליו  ועיניו לסעדה וכל עצמותיו תאמרנה: “חיים… אני חי!”  הדין עם הבן – בחיי אלהי,  בחיי!      רשרוש כי ירגיש החתול – יסתמר ויוציא צפרניו.  אף הכלב לקראת סכנה יזדקר ויזנק אלי קרב –  וככה אלך גם אני לחצוב בהרים,  וככה אצעד בנירי.      אני כמו אבן, צוק־סלע בהרי־יהודה,  רגב־בזלת גלילי, אלון השמרון –  לי נדמה, לעולם, לעולם לא אחדל.  ואם… אם יבוא יום ואחוש פעמי הגורל –  למאורה אפלה אתרחק, אחניק את כאבי בגרון  ואשים את ראשי בין כפי, כחיה – ואגוע –      אני  לבכות  ולבכות –  לא אוכל.     אוגוסט 1938           "
3343,מרדכי צבי מאנה,45,1,3,3,1,0,0,מרדכי צבי מאנה,"   	 	 	    בדד במעוני /      שמים וארץ לוטים בערפל,    שלג וכפור כסו גם רום, גם שפל,    ופני כל היקום ישאו תו המות;    חשכת ליל חרף פרוש על אדמה,    כבעמק הרפאים תשלט הדממה,    רק הסער יהם במרי עצבת.       בדד במעוני הרחק משאון קרת,    לבי בי דוי גם רוחי נעכרת,    מכאב השעול המפרק עצבים;    הה ראשי ראשי, להבת תאכלנו!    גוי מסביב רעד קר יאחזנו,    דם עורקי כברקים רצים גם שבים.        בדד במעוני מבלי אח ורע,    מבלי לב רגש מכאובי יודע,    אתאפק, אבליגה זעפי לשכח;    ישבתי, פתחתי ספר טוב-טעם,    אך נשמת פי תפרץ בשאון קול רעם,    ויצורי יזועו מבלי מנוח…        זנחתי ספרי בחמת לב ורוח,    נגשתי אל ערשי לשכב לנוח,    על עפעפי עיני ירדה התנומה;    אך פתאם השעול נתן קולהו,    לבי התעורר מעצמת מדוהו…    ובחדרי כליותי גדלה המהומה…       ואיקץ משנתי, פקחתי עיני,    ואביט מסביב – בדד הנני…    בדד במעוני כערער בציה!…    מה אבכה, אתאונן, אם אין שומע?    האקרא לעץ אב… ולאבן רע?    ואדום! גם סביב שכנה דומיה…        וחצי הליל כמעט אז הגיע,    וערפל כבד על ארץ הציע,    גם סערות שלג כחלילים יהמיו…      (לא נגמר)  כסלו, תרמ“ד. פ”ב.       "
3743,אברהם אבן עזרא,46,1,1,1,1,0,0,אברהם אבן עזרא,"   	 	 	       אשתחוה אל היכל קדשך ביראתך,    כי הגדלת על כל שמך אמרתך.    אודך כי סבבתני טובתך באין פרץ,    אשתחוה ואתנפל, אברכה – אולי תרץ,    ביום קראתי – תענה, ויום בוא פרץ –    יודוך, יי, כל מלכי ארץ.    וישירו עם ישורון עת ישורון היכלם,    כי רם יי וראה שחים – והרים שפלם.    אם אלך בתוך צרה – שמו יחיני ואשלם,    יי יגמר בעדי, יי חסדך לעולם.        "
2028,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	    משמר הירדן /   (השני)       הלאה ירדן, הלאה זול,    יהמו גליך,    עלי גדותיך שטוף וגול    חלאת ארצך.        כקול רעם הרעם קול    בהמון מימך.    מסלת ציון אתה סול,    נחנו אחריך.       מקהלה:   הלאה ירדן, הלאה זרום    תכתב זאת לדורות,    כי לילה כיום    נחנו על משמרות…       עובדי אשרים וחמנים    גרש מגבוליך,    גמלי קדר ודדנים    בל ירפשו מימיך,    אהלי אדום ומדינים,    שטפם בגליך!    כאבות כן הבנים    נחנו פה שומריך…       הלאה ירדן, הלאה זרום    לים המלח שמה…    גל לגל, תהום לתהום    יספרו בדממה.    כי ממזרח, מערב, צפון ודרום    נתאספו למלחמה,    עוד בארצך נהיה לאם    ואלמתנו קמה…        הלאה ירדן, גלה הלוט,    המסכה הנסוכה,    ושטוף נחלת בני לוט    ירשו למו מלוכה,    לנגה כוכבי מאורות    בארצך הברוכה    על משמרתו יעקב עוד    וקשתו דרוכה…        הלאה ירדן, הלאה זול,    יהמו משבריך,    נתק מוסרות, שבר עול    שמו עליך,    קברם שם בגדות החול    והרעם בגליך!    בני יעקב ישמעו הקול    יבואו לעזרך…       מקהלה:   גל לגל, תהום לתהום    יספרו אז הקורות,    כי לילה כיום    עמדנו על משמרות…        "
6241,יהודה קרני,332,1,3,4,1,0,1,יהודה קרני,   	 	 	     בלב ירושלים טבלתי מכתבי  וביחידות שתיתי ומציתי כאבי     עת התפלשתי חי בבין קברים;  אני עם כל אשר מגיל גלה ולגיל כמה  וכל הליל נסרתי בגלגל חמה;  אני נס מים בציה ובצמא     ובכי ורן על צחיח הררים.        
4201,וידל בנבנשתי,47,1,1,2,1,0,0,וידל בנבנשתי,   	 	 	    כתובת: עוד לו   להפריד לבבנו זמן זמם / והמם ולא הפריד לבד גלמם  ינפף ידי נודו עלי רוחם / וצפד עלי עורם ועל עצמם  ומשאות תלאותיו ומדוחיו / צרורות בשמלותם עלי שכמם  ונותרו לבבות כארון האל / וגופות כהר ציון אשר שמם  הכי נקשרו לבות בחוט חשק / לעמת תלאות הזמן קומם  ויצמדו בצמיד פתיל אהבה / לבל יחרידוהו כלי זעמם  והתחברו בעבות ידידותם / בלכתם ועת שבתם ועת קומם  ויתנודדו יחד בלב אחד / בשוטם לצפונם ולדרומם  ואין בזמן כח להמיר את / כבודם ואת ריחם וטוב טעמם  ויכלה זמן בוגד ולא יוכל / להפריד לבבות כאשר זמם          
2543,שמואל הנגיד,32,1,1,1,1,0,0,שמואל הנגיד,"   	 	 	     וכתב אליה אבן כלפון ענד תטליקה באלחכם בנת אבן קפרון אביאתא פי ענואנהא    וכתב אליו יצחק אבן כלפון אחרי שגרש על פי הדין את בן אבן קפרון בתי שיר בכתבתה    הראית ארי נוהם  / ודב שוקק, טרפו עז?    ואין עוזר בישראל, / יהי אולי בעם לועז.          "
6354,שמעון גינצבורג,344,1,3,4,1,0,0,שמעון גינצבורג,"   	 	 	       במדבר סהרה עבר איש נשכח מעולם ודריו,    בסהרה ארורת־האל: אין עץ בה, אין צפור אין קול,    שר־שמש יחידי רק יך המתעלפה וקבורה בחול;    והיה האיש נע ונד בגיהנם, — וירא חזון־שרב:    מתקרב, מקדם לו, נוף־המולדת בירקרק של כפריו,    בכפות מלבינות למסגדי בירה, לא יחסר בה כל;    והזדעזעה נפשו: בין שורות מגדלים מימין ושמאל,    ממרחק־השרב אליו ארמון־מלך דם נגלה וקרב. —    במדבר־הגלות אל אררו, מדבר של מות ממותת,    עם נע־ונד נצחי כי עבר, מרחוק צץ טמיר אזי    ויגל אל עיניו במרחב הדומם כארמון מתנוסס,    ובו תכנית מלכות־ישראל, ובו פלא־יה: מלך חי.    שרנו לא נמשח, כי נגוז במרחק־הסוד כחזון־שרב,    אך ארמון־המלך עוד יעמד; לא יעבר עוד אחרי שקרב.   1917.       "
770,משה אבן עזרא,11,1,1,1,1,0,0,משה אבן עזרא,"   	 	 	    סימן: משה   אלהי תהלתי   /    מאין בראתני    ולהמית תאותי  /    בעולם החייתני    אדאג מחטאתי   /    יום למשפט קראתני    אלי, זכר-נא כי   /     כחמר עשיתני:   איו' י, ט       מה בצע בדמי     /  אם יחרה אפך    ומה אועיל במותי   /   אם יעלה קצפך    ומי אני עד יסער   /   עלי ים זעפך –    הטוב לך כי תמאס  /   את יגיע כפיך?    פחד העטיתני    /    וזעם מלאתני:   ירמ' מו, יז    שדי, צמאה נפשי   /   וכמה לך בשרי,    כי רדפתי שרירות   /  לבי וחפץ יצרי    מתוק מדבש מצאתיו  /  אבל הוא עז מארי,    גדר דרכי שכלי   /   והבאישני ליוצרי –    אהה, יצרי, עכרתני   /   ולריק פתיתני:        הינצל אנוש מיד   /   מות בעשר וקנין    וישיב היום המר   /  בחץ חנית ושרין –    אם לא ימצא אמר   /  בחכו ובפיו ענין    יום יעמד לחשבון   /   והוא העד והדין?    אודה כי שפטתני   /    ובצדק עניתני:   תה' קיח, כא       רחום אשר על חטאי  /   ועוני לא גמל    הבט כי אנוש בתבל  /  לכעס ילד ועמל    והוא כחציר גגות   /  אשר לא צץ ולא גמל    ייבש כעשב שדה  /   כציץ יצא וימל    ויבשר כי רציתני    /   ומיד שאול פדיתני:   שם מט, טז            "
2497,שמואל הנגיד,32,1,1,1,1,0,0,שמואל הנגיד,   	 	 	    [דברי משכיל] / ר'        דברי משכיל לא ידעתי    ודבר אדע מפיו גדע    כי אומר לא אדע משכי-    לים יורוהו שלא ידע    אך האומר אדע יש-    אל עד ידע כי לא ידע.        
4776,שמואל לייב גורדון,76,1,3,4,1,0,1,שמואל לייב גורדון,"   	 	 	     … ובלבבי הקבר העמק כתהום  לאמונה באדם ובישר ותם,  להמון תקוות מזהירות ששחרו משחור,  להמון רגשות להבות שקפאו מקר,  לתשוקתי לחיים – אל חיי הבוז,  שהפרוטה נשמתם, אלהימו הזוז,  שהנשיקה, צחוק חנף מעזם בצר  ויסודתם בבלימה – מץ נדף, מץ זר.  ובלב זה המלא רקבון ועש  עוד ינוע זיק קטן, ובחמו הוא חש  כי עודנו לא מת, כי עודנו לא תם  ובהתלהב הזיק ובהרתיח הדם  אשכח עניי, גלותי המרה ממר,  ובדמיוני אתעופף – ולעיני ההר.  ­    ומרחוק אקשיבה, קול אדיר, קול-אל,  קול אנחה נוראה מגלות החל,  הקורעת שמים, מפוצצת היקום  ובשפת לא-ידעתי נואמת נאם,  שכל הגה ים דמע, כל מלה ים דם  הרותח, הזועף מצפון, מים.  ומחרבות מוריה קול קורא בבכי:  אוי לבנים שגלו, לאם באשר היא…  בעינים הרטבות יתנוצץ ברק אור,  ובלבבות לרבבות שקפאו מקר  הנה ישוב יפעם הרגש החם,  הגעגועים הרבים, החפץ הרם –  במחות יעורו זכרונות אביב  ילדות ערש עם נודד המלאה לה זיו.  ובי תבער כלפיד התקוה, כי יש  קץ לחשך; ובעיני דמעותי כאש.       תרס’ב       "
5200,פּוֹל וֶרלֶן,196,1,3,3,1,0,0,פּוֹל וֶרלֶן,"   	 	 	    Les sanglots longs  Des violons  De l’automne…     בנהי ממרור    הומה כנור    טבת פרוע,    ואל הלב    חודר כאב    וגעגוע.        שעון יפעם –    לבי נדהם.    פני יחורו,    ובדמעות    אזכר שעות    אשר עברו        ואז יטיל    בלא שביל    אותי הסער –    ישא, יגלה    כמו עלה    שמת ביער…             "
2024,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	    ודוי /      עת יבוא יומי    כצל תהלך חיתי,    קראו הכהן למקומי    ולפניו אתודה חטאתי.       על חטא חטאתי בזדון    במרד או במעל,    לי יסלח האדון    יי צבאות ממעל.        על חטא שלא חטאתי    – בעיני גם יפלא –    בקרבי תפעם לבתי,    גם נפשי נחם תמלא…       שם הכוסות מלאים    ולבי חלל כאבן,    מי יקום לי מרעים    התיצב עם פועלי און?        עוד ישנן עלמות,    שפתותיהן לא נשקתי,    כשושנים מאדמות    ודדיהן לא חבקתי…      אלך קודר ושחוח    אעיד יליל כתנים,    כי שכחתי שכוח    העלמות עם השושנים.        "
2731,שלמה אבן גבירול,40,1,1,1,1,0,0,שלמה אבן גבירול,"   	 	 	    הלא גודל חלי / ר'        הלא גדל חלי גדל יגוני    וכחי מחמתו סר ואוני,    והעת שקראני כתבך    בגדל נעמו השקיט שאוני.    ולא אכתב להודיע בחליי,    אבל אכתב לכפר את עוני –    למען לא דרשתיך, ואולם    אני אלך עלי פני ועיני    ואדע כי בעת אשור דמותך,    אזי ארף ויסור דאבוני.        "
5792,יצחק קצנלסון,277,1,3,4,1,0,0,יצחק קצנלסון,"   	 	 	     אמנם פחדניות אנו, ארנבות,  עינינו חרדות ורכים הלבבות!    מקול עלה נדף בשרנו זה סומר.  רגלינו נשוה וננוס בלא אמר.    עוף כי יעופף, צרצורים מנתרים,  אנחנו בין עשבי השדה מסתתרים.    ואולם מידך הטובה, יקירה,  נאכל ירקות ומאומה לא נירא!     אמנם פחדניות אנו.jpg        "
5616,יעקב שטיינברג,261,1,3,4,1,0,1,יעקב שטיינברג,"   	 	 	     ילדים שחקו במעלה הגבעה,    וכדור-משחק טס ונצוד עד ארגיעה;    השמש את פניה ממרומי-עד היטיבה,    הרוח רזי-עולם ורזי-יום הביאה.    לכדור היה גדל וישב את לב הנערים,    ואם רק כדור-משחק וקסמיו מאד ידועים;    מה קנאו עיני רבים בנפלו לכף זרים,    לילד אשר זרקו מה מתקו השעשועים;    עמדתי וארא בתאוה ובקנאה,    ואזכר ערגת גבר בבקשו דבר גדול;    רק הבו גדל לו — ואם נפשו מאד הבינה    כי ענין קצר הוא: זרק ותפס וחדול.        "
3981,אברהם אבן עזרא,46,1,1,1,1,0,0,אברהם אבן עזרא,"   	 	 	    סליחה     איום, בקראי / למולך שעני,    והיה סביבי / ובשמך רעני,    יחד לבבי / והאר עיני –    מיד מוני / ומכף שוטני    קומה, יי, / הושיעני!    בזכות הורי / התחזקתי    ובנעים אמרי / אשר שוררתי    פתחו שערי / בחן דפקתי    לשאל סליחה, / למצא מנוחה    ששון ושמחה / השמיעני!    רחום וחנון / ובצר עונה,    קבל תחנון / איש מתענה    ושלח לציון / נגש ונענה,    להיות רצוים / כעולות מנוים –    ארח חיים / תודיעני.    מרפא לחליי, / מרום, המצא    ומבור שביי / אותי הוצא    ודמעת בכיי / קבל ורצה    ושעה רחשי / ושובב נפשי    ובגבול קדשי / תטעני.        "
1885,יהודה הלוי,26,1,1,1,1,0,1,יהודה הלוי,"   	 	 	    1   הרף שאון ים עד אשר יקרב  תלמיד2, וישק את־פני הרב3  יד אהרן הרב, אשר שבטו  לא נס לחה ולא חרב4.  למד, ולא אמר לפיהו הון!  פזר ולא אמר לידו: רב5!  היום אני מודה כנף מזרח6,  כי מחרת אקב כנף מערב7.  איך יעזב־איש את־צרי גלעד  אחריו, והוא חולה נשוך עקרב8?  או יחליף את־צל ענף עבות9  בחם ובקרח ובשרב?  חלף לצל קרת נוה הרב –10  צלי מעון קריה למלך רב11!        שיר זה שיך לשירי ידידות וחבר לכבוד ר‘ אהרון בן ציון בן אלעמאני בהתקרב ר’ יהודה אל אלכסנדריה של מצרים בדרכו לארץ־ישראל.  ↩    הרף שאון ים: הוא מבקש את הים לנוח משאונו למען תוכל האניה לעגן ויקרב תלמיד: ר' יהודה.  ↩    הרב: ר' אהרון.  ↩    שבטו: ענפו. לא נס: לא כלה. חרב: יבש.  ↩    הון: די. רב: די. למדו וכו‘ פזרו וכו’: לאמר הוא גם מורה חכם וגם נדיב עשיר.  ↩    היום אני מודה וכו': מודה אני היום כנף מזרח, רוח מזרח, שעכבה את האניה מנסע.  ↩    כי: כאשר, כמו. אקב: אקלל. כנף מערב: רוח מערב המרחיקה אותי באניה מר' אהרון.  ↩    צרי גלעד: רפואה, ור' אהרון הוא מרפא למשורר המדמה עצמו לחולה נשוך עקרב.  ↩    או יחליף את צל וכו‘: ר’ אהרון דומה לצל ענף עבות והמשורר כאילו נמצא בלי מחסה מבלעדו.  ↩    חלף: תמורת. נוה־הרב: מעון הרב ר‘ אהרון כלומר המשורר מתנחם שימצא תמורת בית ר’ אהרן מחסה	בירושלים.  ↩    מלך רב: הקב""ה.  ↩           "
1776,יהודה הלוי,26,1,1,1,1,0,1,יהודה הלוי,   	 	 	     עזוב לראות אשר יהיה והיה    וקח לך מאשר תראה ראיה    צבי יצוד בעיניו האריות    תצודנו בעיניה צביה    בעין אם תמיתנו וימות    ושפה אם תחיהו וחיה    שני אבני יקר המה והאל    אספם להיות אבן שתיה    מאורי אור בארץ מאפליה    ונהרי נחלי עדן בציה    יקר נתלה בכבוד מין במינו    כהתלות כהנה בלויה.         
5606,יעקב שטיינברג,261,1,3,4,1,0,1,יעקב שטיינברג,"   	 	 	    ג   יש בעולם אבן-קדומים    אשר מאסו אוילים;    שם יתלכדו שבילי-תבל,    שם ינוחו המעפילים.    הד-הדממה לן על כתפה,    ריק-מרומים יעטף שיאה;    בדידות קרה רמת-עין    משכב-דודים שם הציעה.    מימי-בראשית, עת הארץ    שדה כל רע ומרי נחרשה —    שם הבדידות רבדה ערש    לכל הנפש הנואשה.    חדלי-צחוק וחדלי-רגז    על ברכיה הנאהבים;    קנאת-מרי לא תקח לבם    ומאויים לא נחשבים.    חדלי-גיל יחלקו יחד    שלל אהבתם הדוממה;    יחד ירוו עונת-דודים    חדלת-חשק כתרדמה.    אך אהבתם, עת-כי-גמלה,    חבלה דומם מקסם-בינה: —    ילד זקונים לכל עיף    עם הבדידות העדינה.    כן ישחרו שכחי-עולם    בחירת-לבם האחרונה,    אחרי שבעם שבעתים    ערות תבל והמונה.    כך יאהבו כלם יחד    בת-הבדידות האלמת,    אשר יפיה, יפי-בראשית,    קר וצח כיגון-האמת.    אף את-כלם דרך אחת    עד לקצה כל שביל הובילה:    כלם עלו הרי דמיון,    ירדו בקעות העלילה.    כלם נטשו נחלת נער,    נחלת אהבה כוזבה,    ויתערו ימים רבים    כה וכה על תהומות איבה.    אך גם באו במסעם    בלב-ארץ חדלת-דרכים,    שם אגם-נשכחות יעשו    מי-החיים הנדלחים.    אז גם עיפו באין-דרך,    נטשו דם בארץ-גזרה:    ראשם שח אל עץ-שממון,    לבם נם ועינם ערה    הם שוממים — ולעמתם    הר-הבדידות רם על רמים,    ובהוד עליון יעטף כלו    עבי-ערב נאלמים.    אז יקומו לאחז דרכם —    היא הדרך המגיחה    מתוך תהומות-נחם קרים,    ואשר קרא לה: הסליחה.    אף בצאתם יכסמו    אבק רב כעננה כבדה,    הלא הוא אבק-זכרונות    אשר עף ברוח-פרדה.    ובעלותם כן יוסיפו    פנות לאחור, סב קדימה:    שקל עוד פעם רך-הסליחה    עם הקנאה המאשימה.    אך בלכתם כן ירחיקו    דרך ועלות בנתיבה צרה:    הלא היא נתיבת-שלום,    אוהב-רחמים רק עברה.    ומשם כבר בלי-הפוגות    שביל-הבינה רץ בין סלעים,    רץ בין סלעי-חידות זקופים,    סלעי-בראשית הנפלאים.    ומשם לנטות אין-דרך —    עד אם נבלע שביל-הבינה    במערמי כף-המנוחה,    שם הבדידות בנתה קנה.    היא הבדידות אשת-זנונים    היוקשת ממרום-כפה,    הפורשת רשת-מנוחה    רק לרגל העיפה.    היא הזונה כלילת-חסד    אשר קפאה מעגבים,    אשר שפכה נאפופיה    רק על כושלים ונעצבים.    היא הקדשה אשר רקחה    יין-הצרי לכל תמרורים,    אשר חמדה מפח-נפש,    חורון-פה ולבבות סגורים.    היא הנדיבה אשר תאהב    מרי הנקלים, קלון השנואים;    אשר תהר לכל משחת    ופרי-רחמה שעשועים.    היא המלכה אשר תפרה    בכורת הדומיה,    וילדיה במלא-תבל    עדה גדולה והומיה.    הלא המה משלי-אדם    חדלי רגז ותנחומים,    וכמו בשורת-גמול נשכחה    בחרוזיהם החתומים.        "
157,יהודה ליב גורדון,2,1,3,3,1,0,0,יהודה ליב גורדון,"   	 	 	     אני בימי חרפי, עת עוד על מצח    לא חרב טל ילדות, נדר נדרתי;    ""עבד לעברית אנכי עד נצח    לה כל חושי בי לצמיתות מכרתי"";    וכעובד אדמתו המפיץ קצח    כן בשדה קדש זרועי פזרתי,    אך ציץ ופרח עלים לא ראיתי    ואמר: להבל כחי כליתי!        מר לעקרה, מר מנה למשכלת,    שזה לא כאבה וזה לריק חלה    ומר משתיהן ללבב אם חומלת    לראות את ילדה נפץ אל הסלע.    ולמי, המשורר בשפה נובלת,    אל מי משלשתן מחלתך נמשלה?    ערירי תלך אם מתים הולדת,    כי תוליד חיים – חייך קפדת.        ""מה-ישעי מה-חפצי ולמי אעמולה?    הורי – במליצה ושיר לא יחפצו;    אחי ובני הה חטאו לשאולה,    את עמם עזבו ושפתו ינאצו;    ולמי זה אשיר ומשל אמשלה?    הלשבלים בדדות בארצות נפצו?""    כן בעטף רוחי את נפשי שאלתי –    כמעט רפו ידי, נדרי חללתי.        מקול אנחתי קמו ותערנה    השבלים הבדדות באשר נפרדו    ותתלקטנה כעמיר הגרנה    ובאגדה אחת חברו התאחדו,    כי אהבת עמם כמזח תחגרנה    היא חברתן יחד ובה נצמדו.    ""ידענו, המשורר! – אמרו לי – פעלך;    לא כקול במדבר היה קולך!        מארץ העברים אלינו באת    ובזמירותיך רוחה שפכת,    על כל משא נפש חזון נשאת,    קרת עמנו ביצורים ערכת,    ולישע עמך מבלי-חת יצאת    וללב נעוי-לב חציך דרכת;    כל אלה שמעה אזננו ותבן –    שבלים אנחנו אך לא שבלי תבן.        הנה גם בנינו, מהם נואשנו,    שבים אלינו; לגוע לא תמנו!    לא תמנו חסדי-אל, עוד לא רששנו,    עוד נשוב נחיה, כי נפלנו קמנו.    על כן לשארית הנחלה ירשנו,    לשפת קדשנו, את לבנו שמנו,    הבה נצור שיריך בחברת    ולעם נולד יהיו לנו משמרת"".        ומעל הערבים על נהרות בבל    ששם כסו פניו שמיר ושית    הורדתי ואכונן מיתרי הנבל    ואתלהו על ראש שבלי הזית,    ובני היצהר הם עמסו בסבל    לאסף הקלות המפזרים בית    ולהגישם מנה אחת אפים    למחונני שיר ציון וירושלים.        אגדת קדש משכילי עמנו,    בשמי ובשם אחי שמכם אברך!    כי יואיל האל ויחדש רוחנו    ויפלט לנו מכל צר בדרך    ובקרב אחינו אז ללשוננו    תשבע כל לשון, תכרע כל ברך,    אז גם כל קורא שירי אלה בנו    ידע כי מידכם הם לו נתנו.       י“ח שבט תרמ”ג, ספ""ב.       "
788,משה אבן עזרא,11,1,1,1,1,0,0,משה אבן עזרא,"   	 	 	    צור אשר מנף גאלנו / ר'   “לר' משה ז”ל""  סימן משה     צור אשר מנף גאלנו                 ומכור ברזל העלנו    דחה צר בכל פה אכלנו                כי זולתך בעלונו    ושלח צרי לציר חלנו                 ויבא כגשם לנו:              הו' ו, ג      מיום זרה ברחת                 עמי וגלה מהדומו    לא מצא לרגלו נחת                עד לא עמד טעמו    איך נס מפח אל פחת                וכמעט לא נכחד קימו    ושלח היד לקחת                 לבא לשלום אל מקומו    ולא ימות לשחת                  ולא יחסר לחמו    וחקות קציר שמר-לנו                 למען שמך ולא לנו:                ירמ' ה‘, כד, תה’ קטו, א    ושלח…        שירי ידידות ואהבות               פצו שפתי בעם כמהים    ודבר טוב רחשו לבבות               אשר הם מפרך רוהים    קומה נא למחות חובות               כבדו מהרים גבוהים    וגמל בשנה זו טובות                לבנים אחריך ננהים    וכחפצם גשם נדבות                להם תניף אלהים    להקץ בנום גלות לנו                 צועקים: מי יעלה לנו:              דב' ל, יב    ושלח…        הצל יונה ופדנה                  מפח עבדת ופרך    וחיש ישע והשמיענה:               קומי אורי כי בא אורך,    וכנס על הר תרימנה                וצריה יאבדו דרך –    ושנה הזאת תצרנה                ומיתרי טובך תארך,    ברביבים תמגגנה                 צמחה בטוב תברך    אל אדני ויאר לנו                   תשפת שלום לנו:                ישע' מו, יב        "
4104,וידל בנבנשתי,47,1,1,2,1,0,0,וידל בנבנשתי,   	 	 	    וכגבר עברו עצב נדודו עניתי גם אני וכה אמרתי     שירי ידידות הלמתים תדברו / או אם לעורר רפאים שיר תעוררו  האם חלל הנדוד אל קול זמיר יעמד / אם מבלי אח ודוד פניו תשחרו  מה תערכו צלצלי שמע ולשיר עלי / אזן אטומה כלי זמר תבכרו  האם לדומם ובול ימס כמו שבלול / טורי יקר מזבול שהם תגוררו  יצא לבבו תמול לימין ולפאת שמאל / ובשל אשר יעמל טוחיו יעוררו   [5]  יצא למען ראות מכתם אהבים ואות / ועבי נדודיו שמי דודיו יקדרו  יצא ללקט פרי משלי תבונה וחיל / צבאות ילידי זמן עליו יערערו  לקראת כרוב נעלה עלו שעפיו והן / צירי נדוד מרכבות סוסיו יעקרו  עפר כליל הוד יסוד מעלה וכבוד ואל / קצוי אדמה שמו יודעיו יאשרו  ישתחוו נוגנים נגדו ופיו שאלו / יודעי מזמות ודבר לא יעדרו      [10]  על כן לנודו מאד נבהל עדי אין בפיו / מלה ודור דורשיו לשוא תשוררו  מה יענה שואליו נחשב בבור מעצב / כמת ואיך שוחריו מעניו תשברו  למה עליתם היש מעלה לצירם צרי / לריק יגעתם והבלי שוא תשמרו  מפח נדוד תעלו ובבור שבי תפלו / ובלב אסיר תאוה אתכם ייסרו  נסתם וילדי זמן מפח לפח העלו / חילכם ומכאב חלליכם יספרו     [15]  שובו לבקש צבי עפר עזבתם תמול / חושו לכו אחריו אל נא תאחרו  חושו לכו אחריו ושאו סגור לב נכה / נודו ובו לעלות אחריו תמהרו  אל אם דרכים נטו שם תמצאו מעגלי / אהבה והן ארחכם נכחו יישרו  אולי בטרם ספות גופות נאות אהבה / לבות נגופי נדוד יחדיו תחברו  חושו והמלטו עד מה לריק תהמו / שירי ידידות הלמתים תדברו    [20]          
4730,מאיר הלוי לטריס,70,1,2,3,1,0,0,מאיר הלוי לטריס,"   	 	 	    השושנה /   Metamorphose 1     שושנה חמודה חכלילת עינים!    לך חמדה לך עדנה עדי עדיים;    אך מעי מעי יהמו אליך    אור חיים לא עוד יגה עליך!    כמו קוץ כמו חרול ישגה דמיה    ככה יפעתך דומה פוריה.       לפנים נערה היית חלקך בחיים    על מראך ילין הוד חן על עינים    וכבין כוכבי אור שחר וצפירה    בין יפות עין יפעתך האירה    אז לבך אבן לשועת ענוים    כאש עצור בם שלהבת אהבים.        “הוי תאות עין!” דודים הלילו    קרב ולב שי לך הובילו –    ""מה תיראני כנמר על דרך?    מה תפחדי מכורע לך ברך?"" –    כה נאנחו כה שפכו שיח    וגאונך מאהבה לבך הקשיח.        שם בין חיתו יער אהבה תרגיע    אריות ונמרים בעלה תכניע    גם דוב גם שחל כי ישחר לטרף    אהבה תתקפהו ותאמר הרף!    אך גאונך נצב אין מי יניעהו    כמו צור אמיץ אין מה ישערהו.        אל קנא השקיף ממכון שמים    השפיל ראות עלי גבהות עינים    ויתן קול עזו: ""עפעפי שחר    וחמדת ידים כגלילי שן צחר    לא לכלי משחית לחבל לך שמתי!    בך יכתיר דוד נאמן בלבי יזמתי!""        ""כי ירום לבך, להרע שמחת!    חיים נתתי אשוב לקחת;    אכן לא עת עוד כי תשכני דומה    יומך עוד גדול לא אתן לך תנומה    ראי אור יומם גם תראי השחת –    אבראך חדשה שושנה פרחת!""        אז – באה חליפתך עדינה    נשאת נהי ולא נתן חנינה    רגליך הגשו במעבה אדמה    ותעטי ירק לא נותרה בך נשמה    מחלפות ראשך לעלים נהפכו    ושפתיך כמו שני נעו – ונחו.        עוד היום בין שדי עלמה תליני    אף כי תדום הגיגה תביני    תחזי בה ותזכרי חטאת נעוריכי    ויפעתך אמלה אז בעוניכי.    והיא תזכור כי אליך נמשלה    ותתן דודיה בטרם נבלה.       שושנה חמודה חכלילת עינים!    לך חמדה לך עדנה עדי עדיים    אך מעי מעי יהמו אליך    אור חיים לא עוד יגה עליך!    אולם גם דומם תהי מופת נצח    לעלמה כי תתחמק בחזק מצח.            ) השירה הזאת איננה העתקה מהמשורר הרומי Ovidius מחבר שירי החליפות (metamorphoses) כי אם מעשה ידי והגיון לבי על פי דרכי.  ↩           "
745,משה אבן עזרא,11,1,1,1,1,0,0,משה אבן עזרא,"   	 	 	    [שחתי לעפרה נסעה] /      שחתי לעפרה נוסעה / “עמי, בחי אהב, שבי!”    ותענה “פתי, ואיך / תשב – ואת הולך שבי?”        "
5025,עמנואל הרומי,107,1,1,1,1,0,0,עמנואל הרומי,   	 	 	    מחברת חמישית   אמר עמנואל המחבר:  הייתי עם השר ביום פורים  עם עדת נכבדים ושרים  ועמהם היו חברת משוררים  באו מארץ מרחק  ולבם לכל מבצר ישחק  ונהי בעיניהם כחגבים  חשבו שירינו שירי עגבים  ויאמר אלי השר נעשה לנו שם כיום הזה למען ידעו כל המשוררים כי ניבם נבזה ורזה  ושכלם שוכב והוזה  ואין ערך אלינו בכל הארץ  ופרצנו בגבול המליצות פרץ  וזה הדבר אשר נעשה נדבר בענינים שונים  אני אדבר בתחלה ודבריך יהיו לדברי עונים  וכל אחד ממנו חידתו יזכר  פעם נדבר בענין העצל ופעם בענין השכור  ופעם נדבר בענין בעל הקרנים  ופעם בענין הקדשה היא בעינים  ופעם נדבר בענין הכילי ופעם בענין הארך  ופעם בענין היראה ופעם בענין הצרך  ופעם בענין האהבה והשנאה  ופעם בענין הקנאה  למען ידעו בני אסנה ובני סנאה  והעם ומשורריהם  כי עירמים הם  ולנו החידות הנעלמות  והמליצות הרמות  קראו בשמותם עלי אדמות  ואען ואמר אמן הנני אשנס מתני  ולצאת אל המערכה אעורר רעיוני  ואענד על גרגרות אמריך פניני  לרגל המלאכה אשר לפני  ויאמר השר לעיני הזקנים והחורים[  שמעו נא המרים  יש לי בן עצל  כעבד ישאף צל  ובכל אשר יחטא יתנצל  וחפצתי לגנות פעלותיו  היש פה איש יתנדב לענות על מה שאזכיר מאדותיו  ואען ואמר הנני אני לענות אל מאמריך נכסף  דבר ולו אתה אסף  ויאמר השר: בני יקראוהו בקול המלה כקול מחנה  ואען ואמר: מקולם לא יחת ומהמונם לא יענה.  ויאמר השר: בני בכל אשר יחטא יתנצל  ואען ואמר: ואם כל עצו ופרי אדמתו יירש הצלצל.  ויאמר השר: אם השנה היא למיתה אחד משלשים  ואען ואמר: המיתה לשנת בנך אחד מששים.  ויאמר השר: בני יפל אל הפחת ומעלות ממנו יתיאש  ואען ואמר: לדמיון החמור שישרף ולא יברח מן האש.  ויאמר השר: בני יותר עצל מגלגל שבתי  ואען ואמר: ועל ימי החל יאמר אלה הם שבתותי.  ויאמר השר: אמר לשנת בני על כל דבר עלית  ואען ואמר: כי היא מהדברים שאין להם תכלית.  ויאמר השר: אלו הדברים שאין להם שעור הפאה והבכורים והראיון  ואען ואמר: ושנת בנך על כל דבר עליון.  ויאמר השר: שנת בני מיתה מקרית  ואען ואמר: כי יש-לה ראשית ואין לה אחרית.  ויאמר השר: אלו היה קץ המשיח תלוי בקץ שנת בני ותרדמתו  ואען ואמר: התיאשו היהודים כבר מביאתו.  ויאמר השר: בני יאכל ושבע ודשן  ואען ואמר: והוא ער ולבו ישן.  ויאמר השר: בני ישן עד שעה רביעית בתוך התכריכים  ואען ואמר: ויאמר כל ישראל בני מלכים.  ויאמר השר: בני יראה הסחורות ויפים  ואען ואמר: ויאמר מי יעבר לנו אל עבר הים.  ויאמר השר: בני יחסר בגד ללבש ולחם לאכל  ואען ואמר: ויאמר חנני אלהים ויש-לי-כל.  ויאמר השר: בני שמחתו בחגים ובמועדים  ואען ואמר: להיות השמחה והמנוחה רכבים צמדים.  ויאמר השר: בני יראה אשתו נתונה ביד חשק  ואען ואמר: ולא יציל עשוק מיד עשק.  ויאמר השר: שנת בני ארכה מיום הזכרון  ואען ואמר: ויחריש לקוראיו ואם יקראו בגרון.  ויאמר השר: יאמר בני ישנתי אז ינוח לי  ואען ואמר: וזה היה חלקי מכל עמלי.  ויאמר השר: יאמר בני אם אין בעדן גן אלהים שנה  ואען ואמר: לא תהיה נפשי בו דשנה.  ויאמר השר: בני יראה הסחורה ושבחיה  ואען ואמר: יאמר מי יעלה לנו השמימה ויקחה.  ויאמר השר: בני יראה שפתי חשוקתו יאדימו כתולע  ואען ואמר: ולא יבוא לראות את-הקדש כבלע.  ויאמר השר: כבר נסו חכמי האמת  ואען ואמר: כי לו יניחו העצל בשנתו ימצאוהו מת.  ויהי כהתימנו לתאר ענין העצלות  וזכרנו ממנו הוללות וסכלות  ושמעו השרים והמשוררים דברי השר ואשר אענהו  ויתמהו האנשים איש אל רעהו  ויאמר השר אלי הנה נא הואלתי לדבר  עזרתני אתה החבר  לגנות העצלות  ויש-לי את בעל הוללות  והוא שתה שכור  התעזרני עוד גנותו לזכור  ואען ואמר חייך השר לא ידעתי אכנה  תקרא ואנכי אענה  ומטרא לחצי דבריך תציבני  או אדבר והשיבני  ויאמר השר דבר אתה ואני אקשיב  ולמאמריך אהיה משיב  ואמרה: אחיך השר ישתה לצמאו גלי ים  ויאמר השר: והניף ידו על הנהר בעים.  ואמרה: חי אני אם אדבר על אחיך כזבים  ויאמר השר: אם לא ראיתיו מתפלל בעת הברד אל תשכח ענבים.  ואמרה: אין שמחה כראות אחיך פיו מנבל  ויאמר השר: הוא כשכב בלב-ים וכשכב בראש חבל.  ואמרה: אין טוב בזמן כראות אחיך שכור  ויאמר השר: ישתה וישכח רישו ועמלו לא יזכור.  ואמרה: אחיך כאשר ייקץ מיינו  ויאמר השר: יאמר כי נפלה דלקה בגרונו.  ואמרה: אחיך כל עמלו ובית אביו ישה  ויאמר השר: ולו היה ים-סוף יין לא הצרכנו למטה משה.  ואמרה: יאמר אחיך ישר באדם אין  ויאמר השר: כי אם השתים במזרקי יין.  ואמרה: החכם יצמא והוא יוצא המימה  ויאמר השר: ואחי שכור מצב ארצה וראשו מגיע השמימה.  ואמרה: יאמר אחיך היין תענוג העולם והפכו  ויאמר השר: ולארץ לא יכפר ליין אשר שפך בה כי אם בדם שפכו.  ואמרה: יאמר אחיך מי יתן בחיי אשתה ואשבע  ויאמר השר: ובמותי בתוך היין אטבע.  כשמע השרים חידותינו תמהו  והמשררים פחדו ורהו  ולשונם לחכם דבקה העוה נלאו  כי אשר לא ספר להם ראו  ויאמר השר חי אני כי נדבר מן הסריס  אשר הוא מקרין מפריס  ומאשתו אשר תטחן לאחר  ואני אהיה במליצותי פניהם משחר  ואמרה אל השר החל  כי הנני לענות אל מאמריך מיחל  ויאמר השר: פלונית ישאלו בעדה איה הקדשה היא בעינים  ואען ואמר: ובעלה הוא האיל אשר ראית בעל הקרנים.  ויאמר השר: נדיבות פלונית על כל נדיבות עודפה  ואען ואמר: כי תתנדב לכל בנפשה ובגופה.  ויאמר השר: פלונית אספה כל מדה מגנה  ואען ואמר: ואחריה לא זונה.  ויאמר השר: איך פלונית מחשק תתיאש  ואען ואמר: ותחתיה נהפך כמו אש.  ויאמר השר: פלוני לו היה מנגח בקרניו  ואען ואמר: כל חיות לא יעמדו לפניו.  ויאמר השר: פלוני ידענוהו מתמול שלשם שור נגח  ואען ואמר: וקרני ראם קרניו בהם עמים ינגח.  ויאמר השר:פלוני לו ראה קרניו התאבל  ואען ואמר: כי לא ישאום ארבעים אלף נושא סבל.  ויאמר השר: פלוני בן חמשים שנה ולא יעבד  ואען ואמר: ואשתו דרשה קרנו תרום בכבוד.  ויאמר השר: פלוני יושב באהל הלמוד ובמשכנותיו  ואען ואמר: ואשתו לומדת ועשית קרנתיו על ארבע פנותיו.  ויאמר השר: פלנית מדשתי ובן גרני  ואען ואמר: ובעלה גנב משירת חנה רמה קרני.  ויאמר השר: כמה היה פלוני שמן ודשן  ואען ואמר: אילו היו קרנותיו קרנות שן.  ויאמר השר: לפלוני שכן ישכן בסתר אהלו  ואען ואמר: וקרנים מידו לו.  ויאמר השר: קרני פלוני לו ראה צדקיה בן כנענה אותם  ואען ואמר: אמר לאחאב באלה תנגח את ארם עד-כלותם.  ויאמר השר: פלוני היה אדם בצורת פניו  ואען ואמר: לולי אשר קרן חזות בין עיניו.  ויאמר השר: בעד קרני פלוני יאמרו העדה  ואען ואמר: אלה הקרנות אשר זרו את-יהודה.  ויאמר השר: פלוני אלו בא ביער ועבר בין אילניו  ואען ואמר: נאחז בסבך בקרניו.  ויאמר השר: פלונית במעשיה בעלה תצדיק  ואען ואמר: לקים תרוממנה קרנות צדיק.  ויאמר השר: דרך השורים לנגח העמים  ואען ואמר: ופלוני ינגח לבנון ושריון כמו בן-ראמים.  ויאמר השר: פלוני לו ראו קרניו העתודים ברכוהו  ואען ואמר: ולו פגעו בו האילים המליכוהו.  ויהי כאשר השלמנו לגנות בעל הקרנים  ואשתו גמר בת דבלים  במליצות נחמדות להשכיל ותאוה הם לעינים  נמלא פי השרים והעם שחוק  ופערו פיהם לנגד המשררים לבלי חק  ויראו המשררים וינעו ויעמדו מרחוק  ויאמר אלי השר עוד הלא נדבר מאדות הכילי  ואען ואמר מי ליי אלי.  ואמרה: הכילי כל אשר בתוכו יטמא  ויען השר: כי הוא ירא להסך את-רגליו פן יצמא.  ואמרה: כמה הכילי נתעב  ויען השר: כי הוא יפחד לבדק נקביו פן ירעב.  ויהי כהשלימנו דבר הכילי  ויאמר השר אלי  יש-לי שכן ארך שוטה וכמדקרות חרב בוטה  והנני לגנותו מליצותי אליו נוטה  עד כמעיל בשת יעטה  ואען ואמר אנא השר החל כי הנני מכה במטה  ומהשלים דבריך ימין ושמאל לא אטה.  ויאמר השר: ארך פלוני ארך עוג מלך הבשן  ואען ואמר: ארך החכמות ופרושן.  ויאמר השר: ארך פלוני ארך וו ויזתא  ואען ואמר: ארך עץ המן בן המדתא.  ויאמר השר: ארך פלוני ארך קץ היהודים  ואען ואמר: ארך ימי החרדים.  ויאמר השר: ארך פלוני ארך ספורי הנשים  ואען ואמר: ארך עצי הברושים.  ויאמר השר: ארך פלוני ארך ימי האסורים  ואען ואמר: ארך יום הכפורים.  ויאמר השר: ארך פלוני ארך קומת הענקים  ואען ואמר: ארך אנחת החשקים  ויאמר השר: ארך פלוני ארך ימי הפרידה  ואען ואמר: ארך כנפי החסידה.  ויאמר השר: ארך פלוני ארך חבורי שמואל אבן תבון  ואען ואמר: ארך ימי הרעבון.  ויאמר השר: ארך פלוני ארך ספרי רבנו סעדיה  ואען ואמר: ארך קללות שבירמיה.  ויאמר השר: ארך פלוני ארך חיי העולם הבא  ואען ואמר: ארך ידיעת לכל הנמצאות סבה.  ויאמר השר: ארך פלוני ארך הצללים לפנות היום  ואען ואמר: ארך קץ האסורים מקוים לפדיום.  ויאמר השר: ארך פלוני ארך מגדל דור הפלגה  ואען ואמר: ארך ימי הדאגה.  ויאמר השר: ארך פלוני ארך ימי מתושלח  ואען ואמר: ארך ים המלח.  ויאמר השר: ארך פלוני ארך צום הרביעי  ואען ואמר: ארך הגלגל התשיעי.  ויאמר השר: יש-לי אשה מאד יראה  וחפצתי לתאר בעבורה היראה  ואען ואמר חייך עיני מעשות חפצך לא אעלים  אני אתחיל ואתה תשלים.  ואמרה: פלונית יראה יראת הישבת על המשבר  ויען השר: יראת האניה חשבה להשבר.  ואמרה: יראת איש לפני מלך ידבר  ויען השר: יראת המנאפת פן תתעבר.  ואמרה: יראת העברי מן הנצרי  ויען השר: יראת הנחש מן הצרי.  ואמרה: יראת הנץ על היונה  ויען השר: יראת הרוח על אנשי הספינה.  ואמרה: יראת הכבש מן הזאבים  ויען השר: יראת הארנבת מן הכלבים.  ואמרה: יראת יצחק בעת העקדה  ויען השר: יראת הנפש החוטאת העולה על מוקדה.  ויאמר השר: יש-לי רע והוא צריך אלי  וארצה לתאר הצרך בעבורו במשלי  ואען ואמר שא-נא השר משליך ושיריך  ואני אבוא אחריך ומלאתי את דבריך.  ויאמר השר: פלוני צריך אלי צרך האשה אל הבעל  ואען ואמר: צרך הרגל היחף אל הנעל.  ויאמר השר: צרך הסוס אל השוט  ואען ואמר: צרך האניה למשוט  ויאמר השר: צרך החולה אל המטה  ואען ואמר: צרך הלוה לשנת השמטה.  ויאמר השר: צרך הספינה לרב החובל  ואען ואמר: צרך העבד הנרצע אל היובל.  ויאמר השר: צרך החלום אל הפתרון  ואען ואמר: צרך אברהם אל עפרון.  ויאמר השר: צרך המת אל הקבר  ואען ואמר: צרך הרעב אל השבר.  ויאמר השר: צרך  ויאמר השר: יש-לי עבד ואני שנאתיו  ולולי יראת אלהי על פני המיתיו  אתה תתאר השנאה  והנה תשובתי אחריך באה.  ואמרה: פלוני שנאתיו שנאת החלש אל הסבוב  ויאמר השר: שנאת העכביש אל הזבוב.  ואמרה: שנאת החשקים אל הירח  ויאמר השר: שנאת העצל לשמש הזורח.  ואמרה: שנאת האסטמכא אל החלב  ויאמר השר: שנאת הזאב אל הכלב.  ואמרה: שנאת העשיר אל העני  ויאמר השר: שנאת המזנה אל איש-מלשני.  ואמרה: שנאת השכור לנזיר  ויאמר השר: שנאת הישמעאלי אל החזיר.  ואמרה: שנאת בעל הגרב לזבובים  ויאמר השר: שנאת הכילי לנדיבים.  ואמרה: שנאת המים אל האש  ויאמר השר: שנאת החרוץ אל המתיאש.  ואמרה: שנאת האשה למעוך וכתות  ויאמר השר: שנאת המגרשת לגט כריתות.  ואמרה: שנאת החמור אל הבציר  ויאמר השר: שנאת העצל אל עת הקציר.  ואמרה: שנאת האסיר אל הכבל  ויאמר השר: שנאת הגנב אל החבל.  ואמרה: שנאת העכבר אל העקרבים  ויאמר השר: שנאת היין אל העצבים.  ואמרה: שנאת האף אל הזבל  ויאמר השר: שנאת המתאבלים לפרטים על פי הנבל.  ואמרה: שנאת הערם אל הסתיו  ויאמר השר: שנאת המהלך בשרב לרב כסותיו.  ואמרה: שנאת הכעורה אל המראה  ויאמר השר: שנאת השבב לדברי הנבואה.  ואמרה: שנאת האשה לסריס  ויאמר השר: שנאת השור לאריס והראש לגריס.  ואמרה: שנאת החשק למתאמצת  ויאמר השר: שנאת חג המצות למחמצת.  ואמרה: שנאת השור לדרבן  ויאמר השר: שנאת עם הארץ לרבן.  ואמרה: שנאת הזולל וסובא אל הצומות  ויאמר השר: שנאת בעל מרה שחורה אל החלומות.  ואמרה: שנאת העני אל הבת  ויאמר השר: שנאת הכנים לשמש ושבת.  ואמרה: שנאת הנכבד לבני פרחח  ויאמר השר: שנאת הדג אל החח.  ואמרה: שנאת הנדיב אל הנבל  ויאמר השר: שנאת הרשעים אל הר עיבל.  ואמרה: שנאת בעל הגרב אל הטרית  ויאמר השר: שנאת אברהם למפר ברית.  ואמרה: שנאת החתול אל העכברים  ויאמר השר: שנאת בנות החן לבני הנזירים.  ואמרה: שנאת החכמים לאיש נבוב ורק  ויאמר השר: שנאת הנערים לרחיצת הראש והמסרק.  ואמרה: שנאת העלמות לאנשי השיבה  ויאמר השר: שנאת אנשי סוד למוציאי דבה.  ואמרה: שנאת התרנגולים ליום התרועה  ויאמר השר: שנאת העבד והתלמיד למקל ורצועה.  ויאמר השר אלי: חי אני בזאת תבחן  אם בעיני המשררים תמצא חן  אני אתאר האהבה במשלי  ואתה לתאר השנאה תשיב אלי  ואען ואמר כל מחסורך עלי  ויאמר השר: אהבת האב אל הבן  ואען ואמר: שנאת התופר אל הגבן.  ויאמר השר: אהבת העצל אל השנה  ואען ואמר: שנאת הבחור לזקנה.  ויאמר השר: אהבת הישמעלים אל היצהר  ואען ואמר: שנאת הזקנים עלות בהר.  ויאמר השר: אהבת האדם לראות פלא  ואען ואמר: שנאת האסיר לבית כלא.  ויאמר השר: אהבת האיש אל העשר  ואען ואמר: שנאת הרמאי אל הישר.  ויאמר השר: אהבת הסובא אל היין  ואען ואמר: שנאת החסידים לכלי זין.  ויאמר השר: אהבת החשוקה לדודה  ואען ואמר: שנאת הכסילים לתורה ולתעודה.  ויאמר השר: אהבת הקרח אל הכבע  ואען ואמר: שנאת בעל הבר אל השבע.  ויאמר השר: אהבת השכור לפורים  ואען ואמר: שנאת הזולל וסובא ליום הכפורים.  ויאמר השר: אהבת האשה לבתה  ואען ואמר: שנאת הכלה לחמותה.  ויאמר השר: אהבת השעל לעלות בפרצות  ואען ואמר: שנאת היחף לטיט חוצות.  ויאמר השר: יש-לי שכנה תחפיר השמש בהלה  ובעלה מעוף צוקה ואפלה  נדבר על שניהם מעין המארע  ונדבר על הטוב טוב ועל הרע רע.  ואמר אל השר הנני  ולכל אשר תחפץ תטני  ויאמר השר: פלונית תחפיר הירח ובעלה כתוא מכמר  ואען ואמר: ובשניהם מראה הערב והבקר אשר נאמר.  ויאמר השר: פלונית מעשה ידי אמן  ואען ואמר: ובעלה לא יעשה בו הפחם סמן.  ויאמר השר: פלונית לא תכר בין המלאכים אם בהם תתערב  ואען ואמר: ובעלה אלו היו לו כנפים חשבנוהו לערב.  ויאמר השר: פלונית לא יבוזו לנותן באהבתה הנפש והרכוש  ואען ואמר: ובעלה יאמרו בעדו יגיע מצרים וסחר כוש.  ויאמר השר: כמעט שלא עשיתי שתי וערב  ואען ואמר: בראותי הגבירה יום ובעלה ערב  ויאמר השר: כמעט שלא עשיתי ערב ושתי  ואען ואמר: בראותי הגבירה חכמה ובעלה פתי  ויאמר השר: יש-לי חבר תנעם אלי חברתו ולבי בוער באהבתו  ועתה נמשיל מתק החברה אשר לא יתן סגור תחתיה ולא ישקל כסף מחירה  ואמר אל השר: חודה חידתך ואשמענה  ואני אערך תשובותי ואעננה  ויאמר השר: מתק הצוף והחמאה  ואען ואמר: מתק שפתי הנאה  ויאמר השר: מתק חשוק עם חשוקתו  ואען ואמר: מתק ראות סיסרא והיתד ברקתו.  ויאמר השר: מתק מים קרים על נפש עיפה  ואען ואמר: מתק חברת היפה.  ויאמר השר: ידעתי כי כל האנשים אשר מעלותינו רואים  בנו מקנאים  ואתה נתאר הקנאה  ואען ואמר: חודה חידתך והנה מליצתי אחריה באה.  ויאמר השר: קנאת הבתולה אל הנשואה  ואען ואמר: קנאת הכעורה אל הנאה.  ויאמר השר: קנאת החולה אל הבריא  ואען ואמר: קנאת הרעב לזובח שור ומריא  ויאמר השר: קנאת עם הארץ אל הרבנים  ואען ואמר: קנאת העקרה לרבת בנים.  ויאמר השר: קנאת אשת הפתי לאשת רב פעלים  ואען ואמר: קנאת אשת החלש לאשת מגבר חילים.  ויהי כשמע השרים נעם משלינו  נסו לקולנו  וכמעט שרפום חשמלינו  ויתר העם והשרים  והסגנים והחורים  אמרו היום הזה ראינו נוראות  ושמענו נפלאות  אין אלו אלא דברי נבואות  ויברכונו בשם יי צבאות  ואחרי כן נפרדו הקהלות  מדברים רק מחידותינו המהללות  ואלך עם השר אל מקום תחנתו  וכל העם הלכו איש לביתו.          
1226,שאול טשרניחובסקי,16,1,3,4,1,0,1,שאול טשרניחובסקי,"   	 	 	    על המים /     I   הלאה משוטי! בא ומרפרף    צלצול נעים: עדר רועה…    סעיפי-סלעים, סעיפי-תכלת,    אני ראה ואיני ראה.        ומנגדי בירת קוסם,    דביר פלגשיו אשר אהב:    זהב נמתח על פני ראשי,    ומתחתי יצע זהב.        זהב נוטף, שותת, נגר,    פורץ, עולה ובולע    השמים והארץ…    זהב בזהב טוב נוגע!        קורץ מכל רכסי הרים,    סגר על כל גוש ובליטה,    נאחז בצמרת בציר,    בת-צחוק לו מרצועת חטה.        חל על חול הים בזדונו,    נתקל בשבלי-אבה –    ולרסיסים אפוצצנו,    לכשארצה, לכשאבה.       II   – ""עלי עיניך העיפות –    חלומות-פז עטרוני,    ואין לשמע, אין לראות,    מבעד מסכת-זהב זאת    געגועים שעורוני"".        – אל לב הים פרץ וחתר,    פוצצנו לניצוצות,    ויהי הגל לנטפי אור,    למטר רשפים ולמקור    נגהות-פז נפוצות.       – ""על פלגי זהב צר לי, צר,    על חלומותי חסתי:    כי אם יתפוצצו, וסר    ענן הכשפים בם, וכבר    עולמי לי הרסתי"".        – ואם חלומך פשט, עף,    שיריך הם יריעו.    – ""אין אנקור אל קן אמו שב!    בנגינות-גיל על גבי כתב    חלומי כבר לא לי הוא "".     III   מגל-הסהר עוד טרם    נתקע בנקרת-הצור,    ורטט קל עבר בזרם,    הדליק קלוח די-נור.        הרגיש בו סוף – וכתה לכתה    לחשה: הנה הוא בא!    נענתה כפה לבתה,    אבה רם זע ולא זע.        ובהעביר חפושית בחרשה    רנה זו, לאט כל בד,    עדה של צללים כבר פרשה,    נבהלה דמה לעד;        תאמין ולא תאמין הבריאה,    רגע – ויוטל הפור…    והסהר עוד טרם הופיע    ונתקע בנקרת הצור.       IV   אף הגה קל עדי לא בא,    ולא נגעה יד ביד, –    ובשורת פלאים היתה לי    במבט האחד.       ונגינות גיל וחלומות אור    שת האהיל עלי:    לקראתי נפעם, הולם, שש    לב מלא גיל, לב חי.       ונגינה לו ללב הקט,    המפרפר והשח,    וחרד הוא ומודה הוא:    אני שלך, שלך!..      Lausanne  V   נרדם, חולם האגם    עבים בו נבטים.       סוף לאבה דובר, שח    דברים מפרטים.       מעין-פלי אומר שיר,    לחש לו ולהטים,       ומשלח גל בביב    קוצף וברהטים.        דגים פזיזים, דגי-הרקק,    פורצים – ונמלטים;        מנין קרב לבן צח:    בני-אוזים שטים –        פני המים, ראי-הפז,    נעשים קמטים-קמטים.       1904, Bas des Bioux       "
4130,וידל בנבנשתי,47,1,1,2,1,0,0,וידל בנבנשתי,   	 	 	    בני טרם ילדך / וידאל בנבנשת       בני טרם ילדך צור / בכל לבי דרשתיך    ובתפלה ובתחנה / לאל שדי שאלתיך    ועתה אבחרה מות / אני היום ילדתיך        
4734,מאיר הלוי לטריס,70,1,2,3,1,0,0,מאיר הלוי לטריס,"   	 	 	     אלהים בנתן אמר ויצו על תהום רבה    ובהו הרת עולם חבלה וילדה תבל    העת לפני כס יה באה ושמרה דבר.    ויצו: את שאי אבר אל לך מנוח!  ותשא כנף ותעוף. – חץ רץ למטרה    סופה תתגלגל בחפזה ונחלים מגרים במורד    לרגלה לאט ילכון כה תחיש מרוצתה!    גם מחשבות לב ילאו השג השלוחה ברוצה.  אך בער וחסר לב בעיניו תהלך לאט    כי ישב יד בצלחת ועצלה תפיל תרדמה.    הוא ישים תהלה וכעש כי ישב בדד בחדרו    וארחות חייו אבלות ובעתתו אימה סלה.  ובשכבו על מטת שן ורוחו שאול תציע    מורך לב יהפוך משכבו וערשו ערש חוח    קול אלהים בקרבו יטיף מלה ותבהלהו    ומחשכי מצולות הלילה כהד הרים יענו:  אז יתחר באיש חרוץ הולך מעגלי צדק    ברן כוכבי בוקר ירהיבוהו עפעפי שחר    ובפנות היום לערוב ישוב מפעלו וייטב לו    כל היום שמח ושכב וערבה שנתו.  אולם! בסור מות לבער ושערי שאול נפתחו    אבדון מירכתי בור ירגז לקראת בואו    ונפשו ממות תתחלחל מנקם ושלם סלה    הגם אז יוציא מלים כי העת תהלך לאט?  כי יבך בסתר לבו על טפחות ימיו נגזרו    (כי גם אלף שנים אך טפחות בעיניו אז)    על פניו תמותה על עפעפיו צלמות    הגם אז יוציא מלים כי העת תהלך לאט?  אז לא ירעה רוח הוליכהו שולל רבה    אשר חיים משחק לו וכמוץ ינדוף שנים.    או אז לבבו יבין יקר ימים חלפו    ישאל ימים ראשונים יקו חיים חדשים – וימות.  עת, מה נפלאת! אך חכמים ידעוך    כל רגעיך מנו למו ובלכתם ישאירו ברכה    אך חכמים ידעו כי כל רגע יוסף לקח    כל חפצים לא ישוו בה ויקר לא יערכנה סלה.         "
2331,שמואל הנגיד,32,1,1,1,1,0,0,שמואל הנגיד,   	 	 	    זמור גפן / ר'        זמור גפן וקצץ בה נטישות    וזלזלים וירבה בה תבואה    ומול הלב שצמח בו פרי טוב    וקץ מנהו נטישי החטאה.        
3775,אברהם אבן עזרא,46,1,1,1,1,0,0,אברהם אבן עזרא,"   	 	 	    פזמון (ליום הכיפורים)     נאור, מקור חיים, בך נפשי בטוחה,    כי ידך לקרב רחקיך פתוחה –    ויספו ענוים ביי שמחה.    אין מטיב לבדך; ונחנו ידענו    כי לנפשותינו, ולא לך, הרענו –    עמנו אשמים ועמך הסליחה.    בטרם היות נוצר ידעת פעליו,    לאין יהי אם סר צלך מעליו –    הבינהו וילמד עשות דרך נכוחה.    ראשית כל חסד ואחריתו ישר,    בעזרתך ישובון מפרדים כאשר    היו בהולדם, שם בעולם מנוחה.    הסכלתי עשה, כי שאול לי אהבתי;    עד לא אספה, השיבני – ושבתי,    ועל עין עור תהי עינך פקוחה.    מלא הכל כבודך – ואיך תפקד עלומי    קצר ימים, שבע רע, לתולעת ידמה?    בנפשו לא יועיל, אך לשפך שיחה.        "
6464,שלמה מנדלקרן,382,1,3,4,1,0,0,שלמה מנדלקרן,   	 	 	     א.מדוע שירי יקטן אף כי הגדילו    לא אותו כבוד והוד הנחילו?    ב.כן השתוממתי על סרסן מרעהו    על־כי מרב בניו אין איש מכבדהו    ואט אזן לשמוע דבר על־אדותיו    ואקשיב – כי עקר היה כל ימותיו!        
1617,יהודה הלוי,26,1,1,1,1,0,1,יהודה הלוי,   	 	 	     יונה מקוננת ומתלוננת    בין ההדס הגה ומתרוננת    התבונני כי יערב קולך לדוד    ימצא בפיך מן לא בפי צנצנת    זאת אהבתי לך חדשה אך דעי    כי לא לעולם תהיה נושנת    אפקיד בידך את שאר רוחי עשי    הטוב בעיניך ואת נאמנת.         
3602,אברהם אבן עזרא,46,1,1,1,1,0,0,אברהם אבן עזרא,"   	 	 	       ברכי נפשי אשר לו הגדלה  ומרומם על כל ברכה ותהלה.  אסיר תקוה הגלה / יקדם אל במלה.  ראש התהלה / יהודה לתפלה.  באש מוסר הובא / ואמר: מאהבה  מסתרת טובה / תוכחת מגלה.  רפא לבבות נחלו / על שברם, ייחלו  לקול קורא: סלו, / סלו המסלה!  הוחלתי לפשר / דבר חוזי ישר –  נאם אל: ליום אשר / אני עשה סגלה.  מרום, הט זבולך, / רד וגאל חבלך  מעולם, כי לך / משפט הגאלה.          "
1773,יהודה הלוי,26,1,1,1,1,0,1,יהודה הלוי,   	 	 	     מלאכי האהבה יתרפקו    הנאהבים איך יתאפקו  יעלו רעיונים וירדו    לבבות נפרדים יתלכדו    מרכבות דודיהם ירקדו    ברחוב לבותם ישתקשקו  דמעות החשק לא נכרות    מצפוני לבב מספרות    כל אשר אשביחן מתגברות    כל-אשר אכזיבן יצטדקו:  שאלים בגללי מה תשאלו    גלי ים אהבה בי יעלו    מיום אשר רגלי שם נטבלו    אל החרבה לא נתקו:  גנת היפי חן לך יבול    אחזת לך חלקה מאין גבול    אם תחפצי לעדות כוכבי זבול    להיות לך עדי יתפרקו  עץ תאוה איך תמנעי פרי    ופתנים מהם יקח צרי    למה עיניך מלאו חרי    עלי ירעימו ויברקו:  שובבי לב נחלה ונהיה    כי גם לי ולך לא יהיה    עם שתי עיניך איך אחיה    אתי יגזרו ויחלקו  חשקך איך ימנע צוף נעמו    מיין ימתק טוב טעמו    מורשי לבי קראו שמו    עשק כי עמו התעשקו  מה נעמה חברת בני יקר    שרש עלי יובל איך נעקר    יחד אנשי שם לא נחקר    נדיב בבת נדיב ידבקו.         
3385,מרדכי צבי מאנה,45,1,3,3,1,0,0,מרדכי צבי מאנה,"   	 	 	    ברכת הפרידה /   (לאוהב דבק מאח ש. ציז הי""ו)      הנה עד נצח לך לבי הקדשתי,    כי אוהב כמוך עוד לא פגשתי,    ובברית אהבתך הן אכבדה;    עתה רגשותי ממך לא אסתירה,    ולברכך עתה כנורי אעירה,    טרם חיש מהר ממך אפרדה.       אך כנורי פתאם נאלם דומיה,    כי לבי בי סוער, רוחי הומיה,    רק ברכות אלף לך יהגו כליותי;    על ענג לי תתה הא לך תודתי,    על אהבת לבתך הא לך נשמתי,    כי לבך הן יען אל קול רגשותי! –    היה בטוב,    שנים לרב,    שיש ושמח,    עלה והצלח!       ה' מנחם אב, תרמ""ג. ווארשא.       "
1122,שאול טשרניחובסקי,16,1,3,4,1,0,1,שאול טשרניחובסקי,"   	 	 	    ערבות-בכות שם נשענו /        – ערבות-בכות שם נשענו,    יעגנו…    ככה נעמוד גם אנו    פעם שנינו:    ללא עלים וללא רנה    מטי ענף – – –    צפורנו תרחיק קנה –    על גב כנף!    אי הטרפים? אי הציצים?    נשאה רוח!    הינודו לך בוקיצים,    לי אשוח?    היה אביב (את זוכרת?),    זכורני:    רעם בא עם עב עוברת –    וברכני…       פיכטנגרונד, 1929       "
1728,יהודה הלוי,26,1,1,1,1,0,1,יהודה הלוי,   	 	 	     יקרה שכנה גויה כאור ישכן במאפליה    הלא תחמד פרידת גו ולשוב אל גאון עדיה    ותאכל יום פרידתה פרי דתה וזה פריה    דבש עדן וצוף נעם להשביע בטוב עדיה    הליכות יצרה תראה ותשכח את ימי עניה    תהלל את שמו עם כל נשמה שתהלל יה.         
1242,שאול טשרניחובסקי,16,1,3,4,1,0,1,שאול טשרניחובסקי,"   	 	 	     אל העז קוקיה אמרה:    – שטיה, מפני מה    אין בפי כל בני אחיך    בלתי “מה” ו“מה”?      ענתה לה העז: – ""עניני,    השמעת בשוק    או בגדרות מימיך    יאמר איש “קו-קוק”?        "
35,יהודה ליב גורדון,2,1,3,3,1,0,0,יהודה ליב גורדון,"   	 	 	    לוידאו של הקראת שיר זה בידי ד""ר יורם מלצר   הזאב חלה חליו אשר ימות בו.    ויהי בראותו כי ימיו קרבו    ויחשב דרכו ויאמר אל לבו:    ""הן אמת כי חטאתי למאד רבו,    כי רעות רבות בימי חיי עשיתי,    כסדם הייתי, לעמרה דמיתי,    אך גם מעשות טוב הן לא חדלתי!    עוד אזכור היום, עודו נגד עיני,    עת פגע בי שה נבזה ויחרפני,    ואני לא המתיו וברוחי משלתי!""    ""ואני עד! – ענה שועל איש המזמה,    שבא ויחכה ליציאת הנשמה –    זאת היתה בעצם    יום התקע בגרונך העצם    אשר החסידה הוציאה משמה"".          "
4905,דונש הלוי בן לברט,84,1,1,1,1,0,0,דונש הלוי בן לברט,"   	 	 	     דעה, לבי, חכמה / ובינה ומזמה,    נצר דרכי ערמה / שמע המוסרים,    והצדק בקש / ואל תהיה עקש,    עבור לא תוקש / כלבות המורים.    הגה תמיד לענות / תשובות מוכנות    צרופות ובחונות / כזהב בכורים,    היה חי תמיד ער / והתאוות גוער    ביען את שוער / לרוחות ובשרים.    ואל תתאו חמר / זמן ארך נשמר    וריחו לא נמר / כשוקט בשמרים    שתותו לרהב / בכוסות הזהב    ולראות לו להב / בכוסות ספירים,    ומאכל משמנים / ומיני מעדנים    בצל נטעי גנים / מסבים בנהרים,    למראה נחמדים / כפרים ומגדים,    כרמון ושקדים / וזיתים ותמרים,    ולא בתי מדות / ושדה עם שדות    מקטרות קדות / וקנה עם מרים    וגלות ננעלות / ומקוות ותעלות    עליהן אילות / כאילות היערים    בכל עונות עורגות – / ואין להם פוגות –    לרוות הערוגות / במים מגרים,    להציץ נצנים / שחורים ולבנים    וצצים כשנים / בראשי האמירים.    הלא זה ההבל / לשחת וחבל    ושמחתו אבל / וממתקיו מרים,    וראשו בהנחה / וסופו לאנחה    ושיח וצוחה / ושאון ושברים.    ולכן אל תתרע / אשר מוסר יפרע    והרוחות יזרע / וסופות לו פורים,    במרע אל תתחר / ודרכו אל תבחר    בליל פה – ובמחר / מקמט בקברים,    והתחר בירא / וקנא במורה    תעודת הבורא / ומעגל מישרים    והודה היוצר / לבבות, הנוצר    נפשות, הבוצר / לרוחות כבירים    בשירים נשקלים / חדשים נסגלים,    במבטא נגבלים, / זקוקים נחקרים –    ושים שיר לתהלה / להשר ראש כלה    אשר כליל כלה / גדודי הזרים,    פאר והוד חבש / וישע אל לבש    ולזדים כבש / עשרה מבצרים,    והרבה הזמיר / בשית ובשמיר    והוביל בן-רדמיר / ושרים וכמרים.    גביר גבור מלך / הביאו כהלך    ומחזיק בפלך / לעם הם לו צרים,    ומשך השוטה / זקנתו טוטה    אשר היתה עוטה / מלוכה כגברים –    בכח חכמותיו / ומעז ערמותיו    ורב תחבולותיו / בחלק מאמרים.    לאמים יחפזון / ועמים ירגזון,    לפחדו ירזון / בנפשם גבורים,    וכל מלך יחרד / ומכסאו ירד    ואליו לספרד / משיבים אשכרים.    משיבי הטעם / בעברה וזעם    ובפניהם רעם / וכן האדירים,    בעז מלכו כלם / בטעמו הפילם    ולשאול השפילם / כריקים וחסרים.    במזרח ובמערב / שמו גדול ורב    ובית עשו וערב / בחסדו נדברים.    לעמו טוב דורש / וקמיהם גורש    ושובר רע חורש / וגוזר מתגרים,    לרבים הוא חבר / ועל פשעם עובר    ובנחת דובר / בשבתו בשערים.    והוא לאביונים / כמו אב לבנים    וכפיו כעננים / לעורכי השירים –    כזהב וכתמים / ושהם ולשמים    בחרף מגשימים / וקיץ ממטירים.    ולבני התורה / ישועה גם אורה    והונו אל סורא / ישלח בספרים,    להרוותם חקים / כנפת נמתקים    ודינים צדיקים / ברורים וישרים.    ובראותי חמדו / בדת אל ובפחדו –    אני מודה חסדו, / צעיר כל המורים.    השיבתי ספר / עלי פותר, מפר    לכל אמרי שפר, / במלים נחברים.    בראשו שירי לו / במקצת מהללו    בחסדו ובגדלו / עלי כל השרים,    והוא כתר ספרי / והמקים פשרי    והמרים זכרי / עלי כל השרים,    ואחריו זה השיר / אשר עתה אשיר    לפתח ולהישיר / דרכים נסגרים.  (נכתב בשנת 960 לערך)        "
2404,שמואל הנגיד,32,1,1,1,1,0,0,שמואל הנגיד,   	 	 	    זהב וכסף / ר'      זהב וכסף מעט לך    או רב קנה בו תהלות    הונך זמנך מכלה    וזמן תהלות מכלות.        
1955,אפרים לוצטו,27,1,2,2,1,0,0,אפרים לוצטו,"   	 	 	     נפשי אשר עד כה מאד נעכרה,  תחגר כהיום גיל עלי תפארת,  קרבתך יוסף תהי שוחרת,  כי בעבות חמדה בכה נקשרה;  עת עברך עלי בעיר פירארה,  [היום משוגתי אני מזכרת]  הן אהבה עזה כאש בערת  פתאום בעצמותי אזי נעצרה.  אם אחזה אפוא אשר על ככה,  תומים בלב ולב אני ואתה,  אתה תאו אותי, אני אותכה.  מה אחשוך דודי? ומה מפחד  אסתיר תשוקתי? הלא מעתה  נתעלסה, נתעלסה גם יחד.          "
892,משה אבן עזרא,11,1,1,1,1,0,0,משה אבן עזרא,"   	 	 	     בלי תקוה  / ולא חדוה / ברחו כצל ימותי    ונוספו ונאספו / כחו­ל הים / אשמותי    עדי תרתי  / ובחרתי / מות מעצמותי    ושאלתי /  שאול מחסה / ועפר אהל ומכסה    ושנאתי  / את החיים / כי רע עלי המעשה:   קה' ב, יז      מתי לבבות / ומחשבות / וכל נפש מודעת    למאמרי  /  ומוסרי  / נטו אזן שומעת!    ועל פשעים / לרגעים /  תהי עין דומעת    ומועצה  /  ביד אמצה / קחו מפי הדעת    והתאוה   /   תנו דוה /  והרוח נכנעת    הכי תבל  / כעש תבל /  ויתרונה מגרעת    ותחריב  /  טרם תושיב / ותעקר אחרי טעת    ותשתפך /  ותתהפך  / כמו חותם טבעת    ואם הונו  / באנוש תנסה / למחר אותו תשסה!    ושנאתי  /  את החיים / כי רע עלי המעשה:      שמה תבל  / כי הבל  / המה כל שביליה    והיא כגנה  / רעננה  / וסם מות בעליה –    שית זונה  / ואין אמונה / בפיה לבעליה    תפת אותם / להחיותם  / ורבים הם חלליה    נאפופים  / וכשפים  / המוני מעלליה    ואם תחליק / או תמתיק / לך אמרי הבליה –    אל תאמן /  כי אמן  / בפיה ושוא פעליה!    ואם תרנין /  חמת תנין / תמסך ביין מליה    זנח יפיה  / והוד עדיה / בם תרהיב כסיליה    ואל תרדה / צוף דדי  / בתוליה ותעשה    ושנאתי  /  את החיים / כי רע עלי המעשה:      הועדו  /  והתעתדו / לעי מדבר מעיר מתים    אבל ישנים / באשמנים / אך הם פגרים מתים    אשר חיו   /   והם היו / האוכלים והשותים    מחמדות  /  ובית מדות / ומרהיטי ברתים    ומעליות  /  לגאיות  /  או לאחת הפחתים    ישיחו ויוכיחו / בלי פה  / ערומים ופותים    דעו הולכים / כי משוכים / אתם מבלי עבותים    לשאולה  /  כצאן למכלה / וכבקר לרפתים.    ולו יהיה /  אנוש אריה / קולם לבבו ימסה    ושנאתי  /  את החיים / כי רע עלי המעשה:      נ­ותן חן  /  והבוחן /  לב עבדו וכליותיו    והנוצר  /  כי יצר  / אנוש הבל ומחשבותיו    אף הסר /  ואל תיסר / אותו באש חטאותיו.    וקח מלכי / נפשו כי  / לא טוב הוא מאבותיו    הכי חטאיו / ותחלאיו  / ירבו בארך שנותיו    והוא יתאב / אלי משאב / מי מעיני ישועותיו    וגם יכלה / אלי היכלי / ענג ומחנות משרתיו!    ואולי שם /  אשר אשם / ימחו מי סליחותיו    ואז ירום  / ויתנשא  / ואורך עליו תכסה    ושנאתי  /  את החיים / כי רע עלי המעשה!        "
4199,וידל בנבנשתי,47,1,1,2,1,0,0,וידל בנבנשתי,   	 	 	     עפרה אשר חן כמעיל לובשת / קראה שמי ואיראה מגשת  חץ אהבתה עוררה ויהי סגור / לבי כמטרה ועינה קשת  חכה לצודני בחכה העלה / ואני כבן צפור וניבה רשת          
2847,שלמה אבן גבירול,40,1,1,1,1,0,0,שלמה אבן גבירול,   	 	 	    וקאל איצא ואמר עוד  È — — — / È — — — / È — — / / È — — — /È — — — / È — —   שער שחר והוא אדם ומצהב / וחשק לנפשות בו ורהב    אשר כל-חֽשקו שנא ובלע / ולא נתן רצון נפשו ויהב    הראית אנוש ישנא אהוביו / ואת-מתקוממיו חשק ואהב    ידידי טוב דבר-פיו מבדלח / ומשהם ומכסף וזהב    בחשך לֽילה הבט ללחיו / תדמנו ללפיד או ללהב.         
6574,חיים לנסקי,385,1,4,4,1,0,0,חיים לנסקי,"   	 	 	       לאלה שיומם השביע מצנונו    פותח החלום את מזנונו.    שם צלול סילון יזל מלגין־גביש הי""ש,    צמאון צנצנת מצלעת ישק.    לשם כבוד עלו מתהום־ימים בריות,    ירדו ממרום שחקים יונים צלויות.    וצלי נודף נפגש בצליל מזלג ולג,    בשאון צלילת כפית בתה מתוק.    הן גם את יצועי תפקודה, חלומי.    המתיקה־נא את מרר צנון יומי…    אך לא בצוף צפון ובנפת נוף נכר –    לא בם, לא בם תרוה גרוני נחר!    רק פלח דק בקע מגזר תלמי ארצי,    מלא ממי הנימן מלא קמצי.    ואם לא תקמץ – מגדות אותו נהר    לי פרוסת לחם פרוס ל“המוציא”.        "
6245,יהודה קרני,332,1,3,4,1,0,1,יהודה קרני,"   	 	 	     שלי נעליך, אף גרביך משי,  שולמית, עולת ירושלים.  פה עפרות קדשך, אדמת אבניך  עם התנים תחת השמים.    גזזי תלתליך  פן יאכלם אבק ארצך היוקדת.  את קדושה, את נזירה,  ונכנסת למולדת.    רגליך, רחצו בחלב  וסוך בשמן –  עכשו נפצעות בצורים ורוחצות  בדמן.    אצבעותיך אחזו נבל,  או שזרו יריעות לקדשי הקדשים –  עכשו מחבקות עקרבי ארצך  ונחשים.    אצבעותיך  הענגות,  נטפו בשם – עכשו מחטטות בטרשים  לחיות ערוגות.    ופרשיך מאהביך,  ששרו לך שיר השירים, – בפטישים  ומעדרים עוזרים על ידך  ומחרישים.    ועל במות ירושלים והכרמל  ועל החולות המזהיבים  אתם מטהרים ומתקדשים ומכהנים –  ומקריבים.     (נוסח ראשון של השיר)       "
316,רחל בלובשטיין,5,0,3,4,1,0,1,רחל בלובשטיין,"   	 	 	     “טרי‑לי…טרי‑לי” – זה שירך    כה צלול ורך.        “טרי‑לי…טרי‑לי” – גם אני    אזמר אתך.        טרי‑לי טרי‑לי!   *  *  *        לכו אל הכר, לכו, אוזי,    שם עשב הרבה ומים בלי די.        לכו אוזי, לכו לבני,    עם רדת השמש תשובו אלי.        גע ‑ גע – גע!   *  *  *        עופה בעד החלון,    עוף, זבובי השחור!        בקר אביב בחוץ,    תכלת וחם ואור.        זום ‑ זום – זום!   *  *  *    התכי במעיל הירק    בא אלינו מרחוק.        מפטפט ומתנדנד –    מה שמך, הגד?        לורה! לורה! לורה!   *  *  *    התרנגול קורא בקול:    “מי כמוני פה גדול?”        לי כרבלת יפה    וזנב כמניפה.        קו – קו – רי – קו.   *  *  *    הנה “צהבהב” ואמא – שם,    “לבנון” רוצה להיות אתם.        מביט למטה ונשאר,    פוחד לרדת – “אי אפשר!”        מיאו! מיאו! מיאו!   *  *  *        חמורי הקטן    מחכה לי מזמן,        האכף על הגב    “בוא ורכב!”        הי – הא – הי – הא!   *  *  *    סוס לבן וסוס אמץ    על העשב קפץ, קפץ!        זה בכך וזה בכך    צוהלים כל כך.        הו – הו הו – הו!   *  *  *    הביטו וראו: הגדי הלבן    יודע לרקד כמו ילד קטן.        ועזה – האם, ותיש – האב    ששים ושמחים בגדי השובב.        מה – מה!    פרה, פרתי,    בואי אתי.        אתן לתינוק    חלבך המתוק.        מו – מו – מו!   *  *  *    זה הכלב – שמו “עוזר”,    את הבית הוא שומר.        ואורח לו “נבחן”,    חברו הנאמן.        הב – הב – הב!   *  *  *    ""גורר-או… גוררר-או "" מאין השיר?    הרימה ראשך, ילדי הבהיר!        מתחת לגג, בכמה קולות,    מתחת לגג יונים הומיות.        גוררר-או… גוררר-או!        פה במחסן תפוחים לרב,    טוב במחסן, במלכדת – לא טוב.        צר במלכדת, צר ושומם,    מה ללקק בה, מה לכרסם?        פיפ – פיפ – פיפ!   *  *  *        עפו באו בצוחה    כל המשפחה:        אבא אמא ובנים –    להתכבד בדבדבנים.        צויץ ‑ צויץ! פיק – פיק!   *  *  *        כבשה – יש לה צמר לבן או צהב,    בגשם, ברוח רק חם לה וטוב.    ביום ובלילה במעיל הנחמד    ולא תתפשט אף לרגע אחד.  מ – ה – מ – ה –        "
2039,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	    כתנת הפסים / נפתלי צבי אימבר  מי נתן יעקב למשסה  וישראל לבוזזים (ישעיהו)     יעקב אהב את יוסף,    עדות שם ביהוסף    בלבוש כתנת הפסים;    אחיו בלבם שנאוהו,    לישמעאלים מכרוהו    והוא עמד בין הדסים.       ומני אז ועד הנה    מיאור שחור הירדנה    דמעותינו כמים מכסים,    מגלת ישראל    מדם ודמעות רטבה    פנים ואחור כתובה    במגלת "" כתנת הפסים ""…        עת קרח ועדתו    מאסו במשה ותורתו    להיות אלהים מנסים.    לא קנאו בו    על עצם גדלו    או על חכמתו –    רק על כתנת הפסים…       עת הרומיים    צרו על ירושלים,    הגרנות היו משסים,    תוכה האחים רעשו,    שלום העיר לא דרשו,    כבגד קנאה לבשו –    על אודות כתנת הפסים    כלם בראה שגו,    לפלגות אז נפלגו,    על כן הם נמסים…    וכמו קללה נמרצת    עלי עמי רובצת    זו סמל התפלצת –    זו כתנת הפסים.        מי נתן יעקב למשסה,    ישראל במלחמה לתבוסה    וארצו למעון זועות?    ירד מכם גאונו    אבד ארצו והונו    למשל עמים הנו    וזאת תורת הקנאות?        חדלו מהיות קנאים,    לשנים עשר קרעים    קרעו כתנת הפסים!    אז יעקב תולעה    ילבש כמדו גאה    וכקדם יורה דעה,    כמלאך עמד בין הדסים.       סן פרנציסקו.       "
25,יהודה ליב גורדון,2,1,3,3,1,0,0,יהודה ליב גורדון,"   	 	 	    (הנקרא בקרב ביתו בכנוי של חבה מימי (Mimi) – על התנ""ך אשר נתתי לו למנחה ביום הלדתו (ו' אדר תרמ""ב) כתוב לאמר:)   ממי למדת תורה    קבלנה לזכרון,    ויהי על ראשך אורה    ולבבך לה לארון.          "
1592,יהודה הלוי,26,1,1,1,1,0,1,יהודה הלוי,   	 	 	     מידעי במו מחצית שלשה    תגלו את צפון השם בחכמה    דעו השם ואם הפליא סתריו    למלכה שאלו תען ראו מה.  שלמה        
5712,יעקב שטיינברג,261,1,3,4,1,0,1,יעקב שטיינברג,"   	 	 	     קלו זה-כבר כל הפחדים הכבדים: –    שגיון כבר צרף את סיגיו במסה,    ועל מחשוף המות כל-נפשי מכסה.    רבות הראיתי: – ורבים הם עדים    בין טובים ורעים כי שבתי לכרע    אל שפל ודל – אחרי ראות מגבה.    גם אשר שבתי לראות גבול-הקסמים    בין אשר לעתיד, האחים השנים –    לא כסות לי יצרתי, לא גאות שפתים.    עמל עמלתי עם רבים נכלמים    למצא מחבוא זה, אשר שם לא-עוד נירא    את בכי בשרינו ואמתם הטמירה.        "
3183,שלמה אבן גבירול,40,1,1,1,1,0,0,שלמה אבן גבירול,"   	 	 	         שואף כמו עבד / ישאף ליד רבו / חסדך פרש עליו / וקרע שטר חובו    לולי אמירתך / שובו ואשובה / היה כרב חובל / נכנע במצבו    מנעול תשובתך / תפתח לעבד קם / טרם להתפלל / לך, יערך ניבו    הה לו בעת רואו / שיבה זרוקה בו / לבו בים חטאו / ישחה במי עצבו    נשמת מיחלך / תעיד עלי לבו / לא יעשה עול / מאחרי שובו.          "
5078,יצחק אבן כלפון,113,1,1,1,1,0,0,יצחק אבן כלפון,"   	 	 	     הלא אתה, ידיד נפשי, לנפשי    כמו מטר וגשם לאדמה;    אשר הוא לה בעת רדתו מרוה    לחיותה ולביא לה נעימה,    5    וגם אתה מחיה את- לבבי    כמו הגוף מחיה הנשמה.    ועתה בוא לחיותי, ואזכר    לך חסד ידידות הקדומה.          "
5521,חיים יעקב בן ברוך אונגר,224,1,3,4,1,0,0,חיים יעקב בן ברוך אונגר,"   	 	 	    יד אהרן.   שמע מר מלענה כליותינו יפלח,  ממרחק בא, מארץ נבוכה ולא סדרים:  הה, מת אהרן הרפא מות גבור צלח!  רוחו שבה על וגופו הובל לקברים.     אל מול פני המלחמה נפשו עז דרכה,  לחבש למחוצי מתנים מגוי כרתים,  בכל אשר יפנה רוח כביר עליו צלחה,  ויעמד בין החיים ובין המתים.  שם על מחנהו ועל דגלו שמר משמרת,  חבש, רפא, נחם נפשות האמללים.  פתאם השלכה אל לבו אבן העופרת –  והאמן נפל ויהי כאחד החללים.  אהה ליום צרה, עת בא שמשנו בצהרים,  יום נגעל כידון גבור, מתבוסס בדמים!  הה למשנה שברון, גדל עד לשמים,  בעצם תמו נגרז אהרן, צעיר לימים. –  מה שמחנו, מה אורו לנו העינים,  עת על במתי המדע דרכת פלאים;  עת אגרת בינות מנה אחת אפים,  ותעש ספר מעשה חשב כמו חלאים.  מה עצמה חדות לבנו עת על הוקמת,  עת לרפא הראש נהיית, לשר מערכה;  אז דברנו בחזון, כי לעזר הורמת,  לשובב שיבת הורים ולתת עליהם ברכה.  מה ששנו כמצאי הון יקר על אגרותיך,  אשר שלחת לנו מארץ מרחקים.  זבות חלב ודבש מתחת לשונך,  כלנה מחמדים וכלנה ממתקים.  אש אהבה, שלהבת יה, בתוכן מתלקחת,  אל אהבת בנים אהבת אחים משלבה;  אין אמר ואין דברים בלי טוב טעם ונחת,  רוח חן עליהן מרחפת בלי דאבה.  פתע, הה, נהפך גילנו לתוגה ואבל,  נפלת הילל בן שחר מרום ערבות,  ידך לא אסורה ורגלך לא ענתה בכבל,  לפני בני עולה נפלת בסער קרבות.  שבת משוש לבנו, תוחלתנו נכזבה,  קוינו לשלום והנה שאה ובעתה,  מכאב לב ושבר רוח עיננו דאבה,  ערבה כל שמחה ותקותנו נכרתה.  כמספד על היחיד מר יספדו לך רעיך:  הוי אח, הוי אהב נאמן, דגול מרבבה!  כהמר על הבכור בבכי ימררו הוריך:  הוי בן פרת, איש חמודות, נפש נאהבה! –     שכב אפוא, יקר, לבטח, שאנן מפחד,  בגיא אדמת נכר, על מצע חול ורגבים;  הן ביום האחרון בבית מועד נלין יחד,  אז בארצות החיים נתעלס באהבים.    תו לזכרון.   מתימן קול נהי נשמע מר צרח:  שמואל דוד לקח, איש הבינים,  לוצאטו איננו, שמש זרח,  המאיר לארץ רחבת ידים.     נרו, נר אל, טרם יכבה בליל,  כרם קדש נטר באמת וצדק,  עד עת בא שמשו הפליא לעשות חיל,  לשרש כל קוץ מכאיב, דרדר וחדק.  פתאום מלאך אכזרי יקראהו:  “רד יומך, עצם לנצח העינים”!  ועיני שמואל כהו, חשך אורהו,  בליל שבת שבתון עלה השמים.  ועדת פאדובא מאד מאד התחלחלה,  כי שדד גאון עזה, כליל הכתרת.  על אבדן עדיה ספדה והתאבלה:  מי כמוהו מורה, צפירת תפארת?     לב חכמי ישרון יהגה רתת ופחד,  כהמר על יחיד נפשם תתיפח;  איה ספר, אי שקל, ישאלו יחד,  אי מרביץ תורה, שעריה פתח?  איה ספר, דעת קדושים ידע,  המכלכל דבריו בתבונות כפים?  איה שקל, לשונות שונות שמע,  נשא מדע בפלס וחכמה במאזנים?  אי משך בשבט ספר כיצר חמר,  אל כל יחפץ יטנו כקסם קסם,  המגביר ללשון במלא האמר,  מעלה על לבושה עדי זהב וכתם?  אי מהיר במלאכתו, נאדר בקדש,  חפש תעלמות חכמה בלי עצלתים?  אי עץ הדעת, פריו יבכר לחדש,  מתוק לנפש ותאוה לעינים? –  אשריך, איש חמדות, נודע בשער,  נעימים נפל לך גורל וחבל;  בשחרות חייך, עודך רך ונער,  בחין תפשת “כנור נעים”* עם נבל.     צעיר לימים עז התאזרת כגבר,  לסבל עול החכמה שכמך נטית,  אז התחקית על שרשי שפת עבר,  למוצאה ומובאה תו התוית.     “באהב גר” * גמלת על תרגום כשד,  לצרף סגיו ברק עיניך שנות;  את רבי חסרונו מנית בחסד  וזולל מיקר בטוב טעם ברות.  “לבתולת בת יהודה” [1] דרכת קסת,  לעניה סערה זרועך חשפת,  שמלת שביה, בעפר מתבוססת,  בלבוש מלכות, במעטה תהלה החלפת.  “בבית האוצר” [1] אוצרות חשך גלית,  על ספון טמון הופעת אורך,  בו רוח חקר ושכל טוב הראית,  כי אמן נאמן אתה בכל מעשיך.  אל ירכתי גיא חזיון פלאים באת,  ""לחזון בן אמוץ [1] כרית אזנים,  תועפות מזמותיו חפשת מצאת,  אל רום משלו דאית על כנפים.  מפלאות עצם רוחך רבת הודעת,  לכל תכלית חקרת בעין חדרת.  “בכרם חמד” [1] שם לא ירקב נטעת,  נשא פרי ויהי לגפן אדרת.  עת לחברת “מקיצי נרדמים” ארחת,  בשמחת לב היית לה לעינים,  נשמת רוח עצה בקרבה נפחת  ואצלת ברכה לתושיה כפלים.     עם הלוי המשורר היתה בריתך,  להרביץ אבני משכיתו כאבני נזר;  על “דיבן יהודה” * שתה נוספותיך,  בהנה לכל קרא שוית עזר.  כל תפש עט ספר וכתב אגרת  הדבר הקשה הביא אליך,  כל שחר חכמה, בקדש נהדרת,  שאב בששון ממעין חכמתך.  כל איש עתי, מגלות עפות שלח,  פרי עטך חמד ואסף מלא חפנים,  למוציא גליון כקיקיון פרח  היית כגן רוה וכמוצא מים.  “בבכורי העתים” * גם בכוריך  “ולכוכבי יצחק” * מידך קרנים,  “היונה” * מצאה לתרופה עליך  בטל “התחיה” * הפרחת ניב שפתים.  “המגיד” “והמזכיר” טובך יגידו.  “ממגד ירחים” מתקך לא חדלת,  “אוצר נחמד” “ואוצר חכמה” יעידו,  כי על פלטת ספרי “ישרון” חמלת.  בעבותות אהבה משכת מתי סודך,  אהב דבק מאח בצר היית,  לב אבד הרננת בניד שפתותיך  ובישר לבבך שם טוב לך קנית.     אשריך. לוצאטו, חי חי עודך,  עודך נעים זמירות, נתן אמרי שפר  הן לדור דורים יעמד שם תפארתך,  בעט ברזל הוחק לזכרון בספר.  לך, שמואל דוד, לך משפט היתר,  בראש משפחת לוצאטו תשב כמלך,  כי לך נאוו שאת וכבוד, פאר וכתר,  דורך ישוחח בכל עיר ובכל פלך.  קצר אפוא, ידידיה, שם בעברי פי פחת  את אשר זרעת פה בזעת אפים,  שם לא תדע רגז, לא תראה שחת,  ובצל שדי תנשא על כפים.    ציון.  א.   שבת איש תבונות, אחי כל תופש עט וקסת,  מלא ידיו לתושיה וזרועו למלחמת.  שבת בעל “העת החדשה” המנוססת,  נפתולי העקשים ברוח כביר חוסמת.  שבתה רוח נדיבה, חנפה ושפל מואסת,  נאדרה בכח ובמדעים משלמת.  שבתה נפש יקרה, בגן עדן מתעלסת  אל על נקראה מארץ לה מתקוממת. –  לך בשלום, איש הרוח, שלמה עת צבאך!  הלא חוג שחקים תתהלך וערב גורלך,  ומלאכי שלום ישאונך על כפים.  שמך ינון לדור דורים, כי גדולות עשית,  הן תו לא ימח על לב כל מבין התוית,  ולכל שוחרי הטוב היית לעינים.   –––––  ציון.  ב.   שבתה יד אמן לאוצרות קדמונים מגעת,  נשתה גבורתה, לעט סופרים נצח מוזרה,  ימין בן צמח, במלאכת מחשבת נאדרה,  איננה, ובסוד חכמי לב אנחה נשמעת.  ווי יריעות שלמה נאכלות מתולעת,  רפדת וגם חברת לצפירת תפארה,  בן גבירול טפחת באהבה עזה מסתרה,  נס להתנוסס תתה ליודעי בינה ודעת.  צאתך לשלום, שכב על משכבך בירכתי מערה,  מבעד לערמות העפר תופע נהרה,  חיה תחיה, הלא רפאים עוררת בהתחיה.  זכרך כבר הואלת בכרם חמד לטעת,  קסתך הנפלאה, למביני מדע מודעת,  שמתך חותם על יד כל שחר תושיה.    על מות אשת חיל.  (ה’תרי""ג)   אם ברחבי העריפים תחשך השמש.  תחת אור בהיר יבא אפל ואמש,  תחת רוח חרישית סעה וסער:  העלה יבול, גם העץ ישוח,  אמלל הפרח, השושן והחוח,  הכרם יהי בתה, חשוף היער.  כן אם פתאם צלמות יעטה הרים,  אדרת שחרחרת תכסה שרים,  הודם נהפך למשחית – יובלו לקבר:  ירגזו אסירי עני – אבד עזמו,  יפחדו ישבי חשך – אבד מחסמו,  בעצמותם יבא רגז בלבם שבר.  הה ליום שאה ועברה, יגון ואנחה,  יום מהבנים אם אהובה נלקחה,  והיקרה בנשים לעפר שכבת.  רבים בלחץ לבבם נהי ישאו,  הוי אם! יספדו לה, הוי אחות! יקראו,  ומכאב לבב עינמו דאבת.  כי מאז עלתה על במתי האשר,  הפליאה עשות צדקה, חסד וישר,  באהל דלים עקבותיה נודעו;  עירמים כסתה מגז כבשותיה,  נודדים ללחם השביעה במעדניה,  חסדיה מספר עצמו ונפלאו.  עתה גם מביתם שבת קול רננות –  אבדה הנדיבה, אם יתומים ואלמנות,  לקחה ואיננה – זאת על לב ישמו;  ודמעות שליש תרדנה עינימו,  כי מי ינוד למו? מי ירחם עלימו?  נפשם תתעטף, וקול נהי ירימו. –  אשריך אשת חיל, רבת פעלים!  אור עולם במשכנך, נסו הצללים;  על כנפי שחר תגביהי לשבת.  מחזה שדי תחזי כחלום בתנומות.  בגן עדן תתהלכי בשדי תרומות.  חיי נצח תחיי, לא תיראי מות.  עוד תחיי בלב מבקשי עזרה בצרה.  כי החיית נפשם ורוחם הנשברה,  “טוב תת מקחת”, היה משל שפתיך.  לכן ינון שמך עוד ימים כבירים,  זכרך לא יסוף מזקנים וצעירים,  ובשערים יהללו אותך מעשיך.    על מות עלם בן חורים.  (ה’תרי""ד.)   מאיי תימן זעקת שבר באה,  על כנפי רוח קול נהי מתיפח,  מארץ ויציליא הוה נשמעה:  מת פאר הבחורים, עלם צלח.  בעצם תמו נגרז, בנקיון כפים,  מלא דשן עלומים, מלא חיל וכח,  בחור כארזים, יפה תאר ועינים,  כשושן העמק בעת החל לפרח.  בגן עדן התבל לפניו היתה,  כל הון יקר וכל שכיות חמדה מלאה,  כל חשק לבבו אשר עינו ראתה  לא מנעה העת מנפשו הצמאה.  מה נעמה התקוה, מתת שמים,  לעלם בן חורים משכיל ומצליח,  לאיש אשר לו עשר ואשר פי שנים  והזמן ברכה בלי די בביתו יניח.  מתקו לו החיים, שפרה נחלתו,  לא ידע כל עמל ושפלה תחתיה.  אם מעטים ואם רבים ימי שני חיתו,  שבע רצון לעתידות עינו צפיה.  אך מלאך אכזרי ישב בחדר,  לצודד נפשות כחתף יארב במסתרים,  יסיג גבול השאננים, יפרץ נדר,  ומסף רעל ישקמו מי מרים. –  צר לי, אחי, צר לי במאד עליך,  כי מאתנו מהרת ללכת;  אך מעט מזער היו ימי שני חלדך  בעת נפלך בחרב המתהפכת.  גם בשחר חייך טובך הראית,  נדבת לבך ברוח נכון הודעת,  על כל בני שרים וסגנים נעלית,  צעיר לימים כשמש צדקה הופעת.  על במתי אשר לא גבה לבך,  לעזרת דלים חשת, להשלים חפצמו;  בימין עזך תמכתם עד בא עתך,  ותדבר אתם טובות בצרתמו.     כאח נאמן ידים רפות חזקת,  נכה רוח ודכא הקימו מליך;  במתק שפתים מררותם המתקת,  ותשת למו ישע באור פניך. –  לך בשלום אל ארץ צללי ערבים,  מתקו רגבי נחל, נעימה המרגעה.  אחת היא, לא תקום צרה פעמים,  לא לנצח תאכל רמה ותלעה.  העפר ישוב אל אבק פרח,  רוחך תשוב אל על, תשכן במרומים.  שמה לישרים אור עולם זרח,  אל-מות ונעימות נצח לשלומים.          "
5549,יעקב שטיינברג,261,1,3,4,1,0,1,יעקב שטיינברג,"   	 	 	     על יד חלוני גדלים עצים שנים,  כתאומים הם – טפוליה וברוש;  בסות העלים היא כאחות החרדה,  והוא לו דמות כעלם גא זקוף-ראש.  בגזעם שונים הם, אך שיא צמרותם  מסגר הוא אל על לבלי הפרד;  לברוש דמות נזיר קופא על חלומותיו,  ולבבה היא, לב עלים, תמיד חרד.  ובגעת בם השמש מדי ערב –  הברוש סגור-לב גם אז מקחת אור;  והיא לעין-כל – טפוליה מזהירה,  וזהרה עובר בה, תעות ועבור…  1919        "
583,חיים נחמן ביאליק,6,1,3,4,1,0,0,חיים נחמן ביאליק,"   	 	 	    שירים מן העזבון – תאמי יונים / ח""נ ביאליק     תאמי יונים    מרום עפו,    שפלו, גבהו    לא ייעפו. –       – הלאה, מעלה    יונים שתים!    עד שחקים    שמי שמים! –        שתי היונים    שטו, דאו,    גבהו רום,    ברם שקעו.       מרום, רומה    על העבים,    עד השמש,    ראש כוכבים…       ויפגשן    שם כרוב קטן    ובכנפותיו    כסן, עטן.       צח הכרוב    מצמר צחר;    שתי כנפותיו    כנפי שחר.        עיניו יונים,    חסד פניו;    רגליו שלום,    אור מלפניו.        מצחו נער,    אפו בשמים;    טוב כאם,    כילד תמים.       נחמד, נעים    רך כשעוה. –    כלו אומר    כרוב אהבה!..        ויקחן    על אברתו    וישאן    למענתו        נוה הקדש    נוה הטהר;    מעון השלום    מעון הנער.        פרח עדן    אט, יט שוכה,    חן, אהבה    רצוף תוכו.       מעין ישע    שם יקוה    יזל צדק,    יט נדבה.      חביון קדש    קול דממה    כבוד אדני    חופף שמה…       משק רוח    בין צאלים.    יזל, יזל    רן אראלים.       נזל יין    ילך קולם,    יזל תקוה,    תחית עולם…        יצוד נפש,    ישב הרוח…    – כרוב אהבה    שם ינוח!..       שתי היונים    מכנפותיו    הוציא, נופף. –    וחמדותיו –        הרים, ברך    ויעניקן    וישקן    וישיקן.      ולנגה סהר    יונים שתים    שטו, נטו    משמים.        זכות נוצה    לבנות כנף    ירדו, עמדו    על בד ענף.       הנאהבות    התרפקנה,    פרשו אבר    ותשקנה…                                                                                              ***    – שובנה יונים    האהלה,    רוינה דודים    נצח סלה!!!        "
5302,דוד פוגל,206,1,3,4,1,0,0,דוד פוגל,"   	 	 	     כבדו עליך החיים,  עד כי טרפו רחובותיך;  בני-אדם להב גדול ילהבו —  אלה מאוריך, פריס.      בדד יישן לילה עלי גגות —  ואת ערה ועריה,  עירי הפרועה.  נצח תרן תאוה מחדריך.      יגונך ואשך  מעל קירות גבנים  נחלי תמיד ינהרו  אלי לבות חרדים.      פעם אסב עיני מן הזר  תמיד ילך מאחרי.  למה על שערים יחך לי  ויתגנב ללון עמי כל לילה?        "
1902,יהודה הלוי,26,1,1,1,1,0,1,יהודה הלוי,"   	 	 	    [230]   ייטב בעיניך נעים / שירי ומיטב מהללי,    הדוד, אשר הרחיק נדד / מני, לרע מעללי,    ואחזק בכנף ידי- / דותו והוא נורא ופלאי.    די לי כבוד שמך, והוא / חלקי לבד מכל עמלי.    5 הוסף כאב-אוסיף אהב, / כי נפלאה אהבתך לי!   [ 230]  המשקל: השלם (מקוצר). - אהבה. חתימת השם: יהודה.   לרוע מעללי – בגלל מעשיי הרעים. 3. בכנף ידידותו – כמו בכנף של מעיל (ש""א   טו, כז); ופלאי (שו' יג, יח) – מופלא. 5. נפלאה אהבתך לי (ש""ב א, כו) – רמז לייעודו של הפיוט.           "
6070,יהודה קרני,332,1,3,4,1,0,1,יהודה קרני,"   	 	 	     ארבע שנים ואני בגולה,  פליט אודיסה החביבה;  וברביעית שבתי הנה  לראות שוב ביפי אביבה.    יפי אביבה, להט קיצה  ומשניהם – פלאי סתוה;  שני אביבים לאודיסה,  עדנת כספה ועדנת זהבה.    עדנת כספה – איר סיון,  עדנת זהבה – אלול, תשרי;  פזרניות, אש ושלג  על העיר כאחת השרו.    עולם ראשון שלג, שלג,  יען פורחה אז השטה;  והשני – פני להבות,  אש השקיעה באה עתה.    אומרים: כן בארץ אבות  עת ימי השקדים באים;  לבן, תכלת, כחל וארגמן  אוסרים שם מלחמת צבעים.    מי הבא מנוף הצפון,  מי שלבו העלה חלדה,  באו תחת שמי אודיסה –  זכר קל לשמי יהודה.    מי הגר אל נוף הצפון  בא וחם לך אל להבה;  בא וזכה בשתי אודיסות –  הפקר שלגה, הפקר זהבה.    בינתים, בין אביבים –  ים מלמטה, ים ברמה;  שכור הריחות והמראות  אקפץ קפיצת דג הימה.        "
2168,שמואל הנגיד,32,1,1,1,1,0,0,שמואל הנגיד,   	 	 	     היה רע לשר עמו אלהיו  ואל תתרע לשר עת סור צלליו  ואם תתחר במלך אל בעזרו  תהי נחשב מהרה מחלליו.          
114,יהודה ליב גורדון,2,1,3,3,1,0,0,יהודה ליב גורדון,"   	 	 	     חידה:    אם תראוני אחר תראו,    אך תראוני הנה תיראו,    ראי יזעק אז נבהלתי;    וכבן-עתניאל אם אבאה,    אז אין פחד, אין כל שואה,    אליך ראי אז נמשלתי.     פתרון:    האיש אשר אתה מבקש הוא פרנס חדש    העומד בראש חברת תלמוד תורה    ופוסע בגאוה על ראשי עם קדש    ומטיל על הצבור אימה יתרה.          "
2380,שמואל הנגיד,32,1,1,1,1,0,0,שמואל הנגיד,   	 	 	     זמן יבין עצת משכיל  ושעה לו משחקת  ואמרת אל צרופה את–  שתי ידיו מחזקת.          
5728,רבינדראנאת טאגור,262,1,3,4,1,0,0,רבינדראנאת טאגור,"   	 	 	         על־שפת הים אשר לעולמות אין־קץ מתאספים ילדים.  השמים ממעל אשר אין להם חקר לא ינועו והמים מתחת אשר אין להם מנוחה יסערו. על־שפת הים אשר לעולמות אין־קץ מתאספים ילדים בתרועות גדולות ובמחולות.  בתים הם בנים להם מן־החול והם משעשעים בקלפות קונכיות ריקות. מן־העלים הנובלים הם משרגים להם את אניותיהם ומשלחים אותן בקול שמחה על־פני תהומות רחוקות. הילדים משעשעים על־שפת הים אשר לעולמות.  אין המה יודעים לשחות, אין המה יודעים להשליך חכות. שולי פנינים צוללים לתהומות למען פניניהם, רכלים שטים באניותיהם, ורק ילדים מלקטים חלוקי חצץ ושבים וזרים אותם לרוח. אין המה מבקשים מטמונים נחבאים, אין המה יודעים להשליך חכות.  הים סער בתרועת גילו והולך הלך וגאה והחופים מזהירים בזהר שחוק יגע. הגלים מזריעי המות מזמרים באזני הילדים בלדות בלי מחשבה והיו כאם המטלטלת את־עוללה בערש. הים משעשע את־הילדים והחופים מזהירים בזהר שחוק יגע.  על־שפת הים אשר לעולמות אין־קץ מתאספים ילדים. רוחות הסערה פושטות על־רקיע השמים אובדי נתיב, אניות נשברות וצוללות במים ואובדות, המות מהלך בחוץ והילדים משעשעים. על־שפת הים אשר לעולמות אין־קץ מתאספים ילדים לאספה גדולה.              "
4276,אלתר לוין,50,1,3,4,1,0,1,אלתר לוין,"   	 	 	     שאבי, שאבי מי המעין,  עלמה יפה, מלאי כד;  שאבי מים חיים מנו –  כד על ראשך, לדליך יד!  על המדה נודד עיף  חולם, הוזה, יושב, נח;  מן השקת שותים גמלים,  גל המעין זולף צח…  נהמת סיחה, קול עדרים,  צחוק שואבות, לכובסות שחוק;  משק תמר, צוף צפרים –  קפול שרבול, גלוי שוק…  עם השואבות גם העלם  יך לו חליל, יבך על גד:  עלמה, עלמה, על לב עלם  בוער, דולק, שפכי כד!  רד השמש, בא הערב,  תשוב עלמה אל הכפר;  ובנשיקה יכלה יומו,  יום העלם, יושב הר!..          "
5317,דוד פוגל,206,1,3,4,1,0,0,דוד פוגל,"   	 	 	     אל תירא, ילדי,  רק שני עכברים הם,  הקופצים מן השלחן אל הכסא.  קטנים הם ממך  ולא יוכלו בלעך.      אל תירא, ילדי,  רק אצבע הגשם היא,  הדופקת רטבה בחלון –  לא נפתח לו.      החבא בי היטב,  אני אמך.  נמשך ליל אפל מעל לראשנו,  ואיש לא ימצאנו.        "
5067,יצחק אבן כלפון,113,1,1,1,1,0,0,יצחק אבן כלפון,"   	 	 	     בכי נפשי אשר שחה / אלי עפר, ונזנחה,  אשר רבו כאביה / באילה [משלח]ה.  אשר הטת לבבך / בעיניה, והדיחה.  משכתך בחבלי שוא / לפח יקוש וגם שוחה.  ושגית ברב חלקת / שפתיה בעת שחה:  ""לכה דודי, עלה נא אל / עלית קיר מרוחה,  ""ושם נרוה אזי דודים / עדי בקר, ונשמחה!  ""ושלחני לך ערוך, / ונפשי לך משטחה;  אשר תתן יגיעך / לאכזרים – והיא נחה.  ואת תדע ותבין כי / לך תפל אשר טחה.  ואל תהיה יחידתך / בחרב דין מנתחה.  ב[שמן] מור מרקחים, / ומקטרתו ממלחה.  פרע אחי נתיבתה, / משובה היא ונצחה.  ואל נכרי עצביך – / והיא ששה ושמחה.  ירא האל, ושוב אחי, / לדרכו המשבחה.          "
1361,מתתיהו שוהם,24,1,3,4,1,0,0,מתתיהו שוהם,"   	 	 	    הכלוב / מתתיהו שהם     שרגו מוטות הברזל ושלבו בשבכה מוצקה    כגידי מתכת ממרטים בפחמי להבות –    מפהק נבובות דמי כלוב וכמה לרטט נהקה;        כי שמע: אי שם בגאון רחמים תדגר אם-שמש ערבות    שרירי ברזל לגוריה, רכסתם גמישי מקשה    בחמוקי גויות שליטות, חסנות רהבה וקסמה.        וסמר סורגיו הכלוב… וכל מוטה עלפה-בקשה    התגוששות של חי ודומם בתחרות ברזל וגרם,    בלטשה קלל-עשתה בעין חיה דלוקת פלדות – ותתמה:        עד כמה עוד יהביל דרור מדבר נחירי פראים, כי טרם    יחוש כל כפיר פתרון זממת שביה, טרם עוד נרתע    מכתב חידת גורל סתומה, מגמגום כל תוה ושרטה.        ונשאה להאמין לערבת החיים ובכרה שצפנה,    באהבת עריצים, לבחירי גוריה בכל צבי ואיל,    ולא יחשש למרי הלצתה-שגעונה, לאפנה        ללעג ליצור חלש ואמיץ, כקדר המהפך בטיטו,    ובטוחה שפעת רחמה, מרבב נחשולי כל חיל,    לצרר שרירי שלטון לחולש ולעתד בכלוב פגר-פתו…                                                                                                 - - - - - -    הה, אל, צהרי פלא למרחב ואושת ליל טרף בשבילים    גבר מלתעות שבויי לביאיך לכרסם קשה-מטילים,    ולרדד כל סורג שסגר על ברכת אונם ודרורם:        אשר עוד ינחם כל כפיר בפרזונו שם שבע ורבץ,    ובצללי סבכו יכנף כי יכבלו אחרון שבץ,    ובחפשת ערבות יבשר גבורות כי יקרס ויגרם.        "
6497,שלמה מנדלקרן,382,1,3,4,1,0,0,שלמה מנדלקרן,   	 	שרש דבר 	    ואענה חלקי אף אני למתחסד ואודיעהו   את־אשר הורו בהוריות ראיתי 1    כמוך ידעתי גם לא נשיתי;    אך הלא פרש שם דבר הפקודה    כי כבד לקורא לצר תעודה    וכל מכירכם יגיד בלא לב ולב    כי תורה ותעודה תשליכו אחרי גו!        בשלהי הוריות חשבו קריאת כתב שעל גבי הקבר לאחד מהדברים הקשים ללמוד.  ↩           
3688,אברהם אבן עזרא,46,1,1,1,1,0,0,אברהם אבן עזרא,"   	 	 	     אחבירה / מספד מר כיענים,  אגבירה / בקול נהי ובקול קינים,  אגירה / דמעה כמימי עננים,  אסתירה / קול עוגבים וקול מנים  אזכירה / ‘איכה יעיב ויועם’ –  איכה ישבה בדד העיר רבתי עם!    במספד מר / ארים קול קינה  ואתמרמר / כהיום הזה בכל שנה,  כי המר / שדי ואותי ענה  ובחמר / כלאני באנינה,  ולא שמר / כפעם בפעם –  איכה ישבה בדד העיר רבתי עם!    ראיתי / כעס ורבי יגונות,  אריתי / תחת מורי לענות,  בכיתי / בקול נהי ובקול קינות,  לקיתי / בעברה וזעם –  איכה ישבה בדד העיר רבתי עם!    ממרום / שלח אש בעצמתי,  גם עירם / הוליכני בחוצותי,  ובדרום / ובצפון נפוצותי.  אל מרום, / משיחנו עד מתי –  ותרום / ידי נוגשי העם?  איכה ישבה בדד העיר רבתי עם!        "
3686,אברהם אבן עזרא,46,1,1,1,1,0,0,אברהם אבן עזרא,"   	 	 	     אחגר חיל ומורא, / לערך שירה וזמרה  לנאזר בגבורה, / מכין הרים בכחו.    במחברת איתני / אשפך רעיוני  כדל יעטף לדר מעוני / ולפני יי ישפך שיחו.    [ר]ם רכובו, / שעה אביון וניבו,  וריקם אל תשיבו / בהקריבו את כחו.    הדר ברום מעוני, / רצה [ח]ין קול אמוני,  ובטח ביי / והיה יי מבטחו.    מרום מזבוליו / ירצה רועד למוליו,  יחופף עליו / עד יאסף רוחו.        "
6622,חיים לנסקי,385,1,4,4,1,0,0,חיים לנסקי,"   	 	 	    לאברהם ק.     הוי, רך שלהי אלול,    שחר תרג,    חלל צונן, צלול,    רם לבלי חק;    בסדק אילן חלול    רוח ישרוק…    – זכרני מעבר הגבול,    רע רחוק!   לנינגרד, במאסר, 24.2.1935       "
2686,יהודה אלחריזי,34,1,1,1,1,0,0,יהודה אלחריזי,"   	 	 	     בחסידות הכפרי, כעת במרום ימריא   נאם הימן האזרחי: נסעתי מעמק השדים. אל ארץ כשדים. וכאשר זרחתי במרומיה. ודרכתי הדומיה. יצאתי להתהלך בארץ לראות העוברים והשבים. והאזרחים והתושבים. והמזרחים והמערבים. ואשא עיני וארא איש יושב על מצבה לבדו. ואשב לצדו. כמשפט האורחים והגרים. אשר איש לאחיו מתחברים. וקורות זמנם מספרים. ואמר לו: מה ענין שבתך. ומה מלאכתך. אמר: אני איש נכרי הולך מחיל אל חיל. פעם אצוד שועל ופעם אטרף איל. אמרתי לו: הגידה לי מקצת עניניך. והשמיעני מאשר ראו בתבל עיניך.    אמר: ראיתי בדרכים אשר הלכתי. ובנתיבות אשר דרכתי. כמה נוראות. וכמה נפלאות. ולא ראו עיני דבר נפלא לשומעיו. ונחמד ליודעיו. כאשר ראיתי אמש. לפני בוא השמש. ואשאלהו על הפליאה הנוראה. אשר ראה.   אמר: הייתי עם חברים נעימים. מזרע המלוכה ומן הפרתמים. נדבותם גשמים. וברכותם אסמים. ותימרותם בשמים. ואמרותם לשמים. ופניהם מאורים. ומראיהם שחרים. וידיהם נהרים. באורם השמש והירח יכלימו. וכוכבי לילה יעלימו. ולילה ליום ישימו. וכאשר עלה אתמול השחר קמנו. והשכמנו והסכמנו. לצאת לכפרים. ולהתעלס בין נרדים וכפרים. או באחד היערים. וצוינו הנערים לאסר לנו מרכבותינו. ויצאנו ונערינו סביבותינו. ואנחנו על סוסים מזינים. להשיג הברקים מוכנים. ויאמר אלינו. ראש חבורתנו. הלא תלכו עמי למבחר הכפרים. על אחד ההרים. כי יש לי שם כפר נחמד. יפיו לא ימד. ובו כל נעם נצמד. וכל אנשיו הם עבדי. וגמולי חסדי. אמרנו לו: כל אשר תגזר עלינו נעשה. ובצלך נחסה. והלכנו כל היום עד עבר הצהרים. והגענו עד הכפר בין הערבים. והשמש נטתה לרב. פנתה לערב. והלילה קרוב. וכאשר נסתרה החמה במעוניה. וכסתה פניה. במשבצות שניה. באנו אל הכפר והנה הכפרים עובדי האדמה יצאו בשמחה לקראתנו. והשתחוו לעמתנו. ובא הגדול מהם והורידנו מעל מרכבותנו. ולקח הבהמות. והביאן למבחר אדמות. להשביעם ולכלכלם. ובנאות דשא ירביצם ועל מי מנוחות ינהלם. והוא שב אלינו בשמחתו. ויביאנו אל ביתו. והנה דירה רחבה. כמדבר וכערבה. ובתוכה התבן פנימי וחיצון. וצפיעי הבקר והצאן. וימהר לפנות הבית. ולהסיר השמיר והשית. ואת הבית יקציע מבית. וטהר צחנתו וחלאתו. והסיר את מראתו. ולקח נשיו ובנותיו ובבית הפנימי החביאם. וחדר בחדר הביאם. והוא בא לפנינו. ויאמר אלינו: אם טוב בעיניכם. אגיש לפניכם. גבינה נקפאה. וחלב וחמאה. אמרנו: איפה הוא. כי אין כמוהו. וימהר אל העדרים. למלאת בחלב העזים ספל אדירים. וברגע הקפיאהו. ולפנינו הביאהו. ויאמר לנו: אכלו משמנים. ורוו  מעדנים. כי אנחנו שוכני ההרים. ויושבי הכפרים. נפשנו נדיבה. וידנו רחבה. לקבל כל ארח באהבה. ואין עינינו רעה. ולא נדבתנו כשוכני המדינות גרועה. כי מתנתם חסרה. וידם קצרה. ועינם צרה. ואנחנו כל שמחתנו לקבל הארחים. ולהביאם בעליות מרוחים. ולהשביעם עולות מחים. ולשום לפניהם דמי הלב והנתחים.   וישא משלו ויאמר:    להכניס ארחים ימתק לחכי    כמיץ חלב בחמאת הבקרים.    וכפתים בתוך חמאה שרוים    בעת כי יצברו אותם חמרים.    ועת קול ארחים אשמע חצות ליל    לבני אקראה פתחו שערים    ושמחתי באורח כשמחת    זאב גנב גדי מן העדרים.    וכל-יום אחרש אדמת נדבות    כחרש האדמה בבקרים.    וייטב לי עשות חסד כרעב    במצאו פת יבשה עם חצירים.    ועיני לחזות ארחים תקוה    כעיני החמורים לשעורים.      אחר כל זה לקח כבש בן שנתו. וימהר לעשות אותו. וישימהו לפנינו. והוא עומד עלינו. וכאשר השלמנו לאכל הכין לנו. מטות רעננות. ומנוחות. שאננות. ושכבנו ורגענו. מן היגיעה אשר יגענו.    ויהי בבקר והשמש השקיפה מאשנבי גלילותיה. וגלתה מעיליה. ותסר צעיפה מעליה. קמנו ממטותינו. לערך לאל תפילתנו. ורכבנו על סוסינו. ויצאנו ממכונינו. ושמנו אל המדבר מגמת פנינו. ללטש במראה הצצים והצמחים עינינו. ולעורר ישני רעיונינו. והתהלכנו בין צללי גנים. דשנים ורעננים. מלאים מעדנים. וכאשר הגיעה עת האכל והנה הכפרי בא לקראתנו בשמחתו. ויביאנו אל ביתו. מצאנו מקומות מוכנים. ומטעמים מזמנים. והקדרות ירתיחו. ומרחוק יריחו. והירקות מלאו הסיר. וכל הבשר חציר. וישם לפנינו קערותיו. מלאות במטעמותיו.      אמר המגיד: וראיתי בבית הכפרי תרנגול. ארך האבר וגדול. רך וטוב. דשן ורטב. ואויתי לאכלו. כי כל הלילה העירני משנתי בקולו. ואמר אל הכפרי: אתה הגדלת טובתך עלינו. ולערך תודה לך חובה עלינו. אבל אני חולה ולבי זעף וסר. וצווני הרופאים לבלי אל בשר. ואני מתאוה לאכל. מבשר זה התרנגול. אמר לי הכפרי: אלו התאוית בשר בני. לא חסה עליו עיני. וימהר הכפרי הוא ואשתו. אחרי התרנגול לקחתו. והתרנגול ברח ביגון ומגנה. מגג אל גג ומפנה אל פנה. וכאשר יגע הכפרי ולא רגע. ורדף אחר תרנגולו. וירא כי לא יכל לו. ויקרא בני ביתו לעזר לו. וירוצו אחריו הנערים. בשמחה ובשירים. ונער אחד מהם השיגהו. וברגלו החזיקהו. והתרנגול במרירות המות נשכהו. עד עזבהו. וברח התרנגול ונמלט מיד כלם. ועלה על ראש הסלם. ונתן תהלה ושבח לאדון עולם. ביום הציל ה' אותו מכף כל אויביו כלם.      אחרי כן עלה על גג בית התפילה. והיה שם קהלה גדולה. וקול המולה. ונשא קולו בנגינה. ואמר: ברוך אתה ה' הנותן לשכוי בינה. ויתקבצו כל העם סביבו. לשמע ניבו. ויען ויאמר להם: שמעו אלי רודפי צדק אנשי תהלות. הבאים לערך תפלות. לנורא עלילות. ולשפך לבבות. לשוכן ערבות. ולשאת כפים. אל אל בשמים. מה יועילו התפלות. ונפשותיכם בדם מגאלות. ומדוע תרבו תחנונים. ואתם שופכים דם נקיים ואביונים. ואיך להתפלל תחשבו. ובכל יום להרג נקיים תארבו. לא תוסיפו הביא מנחת שוא ובית אל אל תבואו. ידיכם דמים מלאו. תפלתכם לצון. ולא לרצון. ובה לא יכפר עון. כי היא מנחת זכרון ומזכרת עון. ויתמהו העם לתלונתו. וישאלו איש לאחיו על המקרה אשר קרה אותו.   ויען ויאמר להם: אליכם אישים אקרא. משיבי מלחמה שערה. האין יראת ה' על פניכם. ואם אין משפט צדק ביניכם. ואם תבגדו בכל הבא בצל קורתכם. מי יבטח באהבתכם. ואם תרעו לבעלי בריתכם. מי יאמין עוד בכם. הנקלה בעיניכם לבגד באנשי האהבה. ולשלם רעה תחת טובה. הלא מיום באתי בצל קורתכם. עבדתי בכל כחי אתכם. וכל הלילה אעיר ישניכם. להתפלל לאלהיכם. ובכל היום ארנן לפניכם. לשמח לבבכם. והרביתי זרע בצלכם. ועשיתי בנים ובנות להמתיק בטעמם חככם. ואתם להרע לי מחשבותיכם. ולהרגני כל תאותכם. ממרים הייתם עם ה' מיום דעתי אתכם. וכל מחשבותיכם לשחט ולאכל אותי. הן בעודני חי עמכם ממרים הייתם ואף כי אחרי מותי. השבעתי אתכם: מה מצאתם בי עול כל ימי ושני. הנני ענו בי נגד ה‘. הן אתם כלכם חזיתם. ומעשי ראיתם. כי אין מלאכתי בביתי. רק תחנתי ושירתי. ואין עסקי רק לבקש מחיתי. ולנגן לאל בשבתי וקומי. ולשורר בלילי ויומי. יומם יצוה ה’ חסדו ובלילה שירו עמי. ועתה אחרי אשר זקנתי. ובעבודתכם נושנתי. וחלפו ימי ושני. והגיעו ימי זקוני. תשלמוני רעה תחת טובה. ותגמלוני תחת אהבה איבה. ותרצו מעל בני להפרידני. ומחיק נשי לגרשני. לעזב יתומות הבנות. ונשי עגונות אלמנות. ואלו מצאתם בי מועיל החרשתי. וחמסי מכם לא דרשתי. אבל בשרי מצור קשה. לא ירצה לקרבן אשה. וכהתה עיני ונס לחי. ויבש כחרש כחי. ושבו כברזל עצמי. לארך שנותי ורב ימי. וריחי נמר. ובשרי סמר. וטעמי מר. ונתחי קשים לטועמיהם. כי מרים הם. ומרק פגולים כליהם. ובטלו טוחנותי. וחשכו ראותי. ולא נשאר בשר בצלעותי. ולא חלב בכליותי. כמים נשפכתי והתפרדו כל עצמותי. אם יאכלני איש חולה ימות ביומו. וישא עונו על שכמו. ולא יכפר אשמו. ואם יאכלני איש בריא לא יחליף בי כח. ולא ימצא מנוח. ועתה למה תגמלוני הגמולה הזאת. ותשאירו לבניכם דבה כזאת. הלא יש לכם בבני תמורה. ומחמד תשורה. כי הם נעימים וזכים. וטובים ורכים. וכל אחד מהם רבו שבחיו. ורכו נתחיו. וכבשם רקחיו. ומלאו שמן צלעותיו. ומח עצמותיו. ובנותי כלן שמנות ומתוקות. ולכל לשון ערבות וללב חשוקות. וטעמן ממתיק הפה. ואם יאכלם החולה יתרפא. ולא יצטרך לרופא. עלי אמרה התורה בזמן שחלף והלך. שלח תשלח את-האם ואת-הבנים תקח-לך.   וישא משלו ויאמר:    מידעי ורעי רחמוני    ועל גדל יגוני נחמוני.    הכזה יהיה תגמול אמונים    אשר על טוב ברעה יגמלוני.    ידידים שכחו חסד גמלתים    והם תמיד להרגי ידרשוני.    אני ארדף שלומותם וטובם    ותחת אהבתי ישטנוני.    ותמיד אשמעה עלי עצתם    וכל היום כלוחם ילחצוני.    וקדמתים בבנים גם בבנות    והם במאכלת קדמוני.    והאכלתים בשר בני. והמה    מבקשים תאנה עד יאכלוני.    אני זקן ואין בשר בגופי    ולמה זה לאכלי יחמדוני.    רדפוני ברשעתם ואלו    אחזוני כרגע אבדוני.    אבל האל עזרני בחסדו    ונמלטתי בעת כי בקשוני.    ולולא צור כתבני לחיים    להרגי נקבצו וישחטוני.    ונשי גרשו מבין זרועי    ומעל תרנגולי רחקוני.      אמר המגיד: וכשמע העם תלונתו. ידעו צדקתו ואמונתו. וחרה מאד להם. וירע הדבר בעיניהם. ושלחו לקרא לבעליו. ודברו קשות אליו. ואמרו לו: איך חשבת לעשות. נבלה כזאת. לשלח יד בזקננו ומורנו. אשר לדרכי אלהים יורנו. ומשנתנו לתפלה יעירנו. אמר הכפרי: אמת דברתם כי מיום קניתיהו. ירא את ה' ראיתיהו. מתפלל בכל עת מצאתיהו. אבל באו הנה הלילה מבני ישראל חברת נדיבים. וגבירים חשובים. ואיש מהם חלה וצוו הרופאים עליו. להרחיק הבשר ואל יקרב אליו. ושאל ממני בפיוס גדול. לעשות לו זה התרנגול. ולא אוכל להשיב שואלי ריקם. עד אמלא ספקם. אמרו לו כל הזקנים: היטבת. באשר התנדבת. אך בשבילנו תפיסהו. להניחו ובזולתו ימירהו. והשביעו הכפרי לבל יעשה בו רע. ובו ידו אל תגע. אמר להם: דעו כי לא אעשה לו נזק לעילום. והנני נותן לו את בריתי שלום. וכשמע התרנגול האלה והשבועה. נשא קולו בשירה וירע תרועה. על הנסים ועל הפרקן ועל הפדות ועל התשועה. בראותו כי נחם ה' על הרעה.      וישא משלו ויאמר:    ירחם אל אצילים רחמוני    ובנעימות דברים נחמוני.    ולא אבדה אמונה מלבבם.    ועת צר לי בחסדם קדמוני.    ולולי הם. משנאי משלו בי    ועצמי רצצו ויעצמוני.      אמר המגיד: וכאשר כלה האיש דברו ונאמו. שאלתיהו על שמו:      ויען ויאמר:    אני חבר מחבר שיר ידידות    ממלא מפניני התעודות.    ואחביר מלבבי ניב התלים    במתק שיר וטוב משל וחידות.      אמר המגיד: וכשמעי שירו הכרתיהו. וידעתי כי חבר הקיני הוא. ואמרתי לו: מה נעמו שעשועיך. ומה עצמו דברי תעתועיך. חי ה' אלה הדברים לא שמעתם מבשר ודם. כי מלבך אתה בודאם. וישחק למלי. ויסב לדרכו מעלי.           "
6384,שמעון גינצבורג,344,1,3,4,1,0,0,שמעון גינצבורג,"   	 	 	       ויש אשר סוף סוף תשיגך תוגת חייך הגדולה,    אשר מאימתה נחבאת, החבא והסתר הפנים,    בשאון־כרך, ותפלת־הצבור, וצרות יום יום…    ובסתר־מעונך כי רגע בין־ערבי יום־חרף קר תצנח    בפנה בכרסה, ודממת־בית תקיפך, ובדידות, –    והגיחה לפתע בלאט, כהגיח הנחש ממארה,    זו תוגת־החיים, ונשכה הלב נשיכת־עקרב, ונרתע    כל דם בך למראה־הזועה הנשקף:    כי הנה כשיחים עירמים בפרדס־החרף מנגד,    עליהם זה עתה ברתת כבה ארגון־שקיעה השחוף,    עטופי שיב שלג וכהות, – חלומות־עולמך כן היו,    ושכינת־הקדש עם טהרת אבך לאטן מסתלקות,    וגאלה לכל החלומות לא באה, ולא תבוא עוד נצח…    ויהיו חייך לך כמו גן זה, גן־חרף בין־שמשות,    בו ישוט כליון בצעדי־חרש ושריקת־עלעולים    מתלבטים על אילן – זה בר־מינן עטוף בתכריכיו הלבנים –    ובחבוט מנגנים לו נגינת־המות…   דצמבר, 1924.       "
1224,שאול טשרניחובסקי,16,1,3,4,1,0,1,שאול טשרניחובסקי,"   	 	 	    כנגד ארבעה בנים /      “ואדני פקד את שרה”, את שרה, את סבתא שלנו,    “ויעש לשרה כאשר אמר” וכרצונו:    כהו עיניה מראות, עינים טובות חביבות.    שוב לא הסתכלה בגבול הערבה בערבי פסחים,    לעת צאת רוחות חמימות ומכות בה גלים ירקים    רחבי־פלגים בנועם מקצה זה אל משנהו.    שוב לא הזינה עיניה במי־הלימן, המתגנדר    כלפי שמים וחמה ברבבות קשקשים של כסף,    ועם תפלת מנחה ונמס לפלגי חלב בקערה    רחבת שולים מלבא שפך הדניפר הימה.    היתה יושבת בגן ופקעת החוטים בטנא,    ובאצבעותיה הזריזות ארבע מחטי־זרידה,    עושה גרבים של נשים ופוזמקאות של גבר.    כבר לא משלה בכפה, נעשית סרדנית־זרדנית    ופוזמקנית כאחת. ישבה כנגד החמה.    ישבה ישיבה קפדנית ועשתה חשבון עולמה,    זכתה סבתא קשישה לראות בני בנים – שלשים.    זכתה לכל אותו אשר שאפשר לאשה עבריה,    זכתה לבנים סיטונים עוסקים בהויות־העולם,    זכתה לנכדים: פרקליטים, דוקטורים ומהנדסים.      זכתה לנכדה־סטודנטה בצינוק פטרוס־ופאולוס 1,    זכתה לנכד־סטודנט בחברת ביל""ו בחרקוב.        ומשלא ראתה עוד התחילה לערך קושיות,    שאלה אחת שפטרה המון שאלות וקושיות ללא־תרוץ    היתה סבתא מקשה: – ""אמאי שמו קושיות הסדר    לשאול בפי התינוקות?"" ונהנים הגדולים החכמים.    ""ילד שואל קושיותיו, הקושיות ששמו בפיהו,    ואשר גם פתרונן מוכן ומזמן – חכמים!    ואלו פתחו בשאלות הבוגרים, ואלו נתנה לאלה    רשות לשאול קושיות, מה היו משיבים?""    והיתה לה קושיא: מדוע דברה התורה הקדושה    כנגד ארבעה בנים, ודוקא לסדר הפסח?    כלום אי אפשר לבנים לשאול ביתר החגים:    מה העדות והחקים וכל המשפטים שצוה…    כלום לא היתה אמירה זו יפה ודוקא בשבועות?""    “כנגד ארבעה בנים” – וכלם היו לסבתא.    בנים ארבעה שלה, מסבים עמה לשלחן,    חכם – שמעון בכורה, רשע – נכדה הפרקליט,    תם – הסטודנט הבלוי“י, ו”שאינו יודע "" – אנכי,    קטן נכדיה, חביבה, שאינו יודע מה לשאול;    וכל העולם הגדול עדין לו שאלה אחת,    ותרוץ ותרוץ לו משיבות עינים, ידים ואזנים.        חכם – שמעון בכורה. הוא נחמתה האחת,    צדיק כל־המשפחה, המכסה על כל פשעיה.    תורה קבל מ“מלמדים”, מיוצאי ליטא, אדוקים.    ואשר קבל מסבא, המעט מן המעט אשר קבל,    תוכו אכל, וזרק קלפתו היפה – והלאה.    גנז ספריו של סבא: רוסית, איטלקית, צרפתית.    דבר אך אוקראינית רהוטה ורוסית כל־צרכו,    בער את כרכי ה“ביאור” וישב על ספרי יראים,    תקן פגם אבא המשכיל ופגם הבנים והבנות.    אין לו בעולמו הקטן אך תפלה ושאלה אחת:    “מה העדות והחקים שצוה…” לשמחת לב סבתא.        רשע – הנכד הפרקליט, בשעה לא טובה נתמחה.    גזרה רדפה גזרה, אחת רעה מחברתה:    עברי אינו מתמנה… פסול… אין בא ואין יוצא…    הן לא פגעו בדוקטור היושב בחרסון המעטירה:    מילא, לא היה מרופאי העיריה, לא נתעלה,    יצא לו שם טוב, וחוליו צובאים על פתחו; הפרקליט    קפח את פרנסתו, ושואל הוא: מה העבודה    והמכשלה לכם, ולא לשום אמה? ולפיכך    הוציא עצמו מן הכלל, כפר בעקר… ונגאל,    סבא כי מת, ואין איש להקהות את שניו הרעבות,    אחז בהלכות ה“פסחא”, אין מפטיר ואין אפיקומן.    נשאה סבתא בשרה בשניה, את שמו לא הזכירה.        תם – הסטודנט. הלה פקח עינים מאירות וקלט    אורות מגנזכי־בראשית וחלם חלומות באספמיא,    חלם על אשרה של רוסיה, ולבו לב תמימים מתרחב,    עד שנעור והקיץ לרעם־פתאם, כי רעם,    רעם ילסבטגרד והדיו בסופות בנגב.    הקיץ ושאל, מה־זאת? – וביד חזקה הוציאוהו    ממצרים מבית עבדים והפליג לארץ.    השחיר בשמש וחמסין, צמא למים וקדח,    יבש במח עצמותיו את בצת “חדרה” עד נפח    נפשו באחד הלילות ובחם קדחת ממאירה.    בית לא הספיק לו לבנות ואשה לא נשא, ולא נשאר    ציון לו תחת צלליהם הצוננים של אבקליפטי    עיר הכהנים בעם – “חדרה” צבי תפארתנו.        ואני – “שאיננו יודע לשאול”, אנכי,    “את פתח לו”… ופותחת פיה סבתא בחכמה,    באגדות, בדברי־חכמים ושיחות מקדם,    שלל “צאינה וראינה”, על גבורות בני יעקב במצרים,    יוסף, יהודה ונפתלי… איך שהחריבו רומאים    בית המקדש, והיו סנוניות מביאות המים    והעכבישים – עץ יבש, אלה לבער ואלה לכבותם.    על חתנות עליזות לכבודן של סבתות צעירות,    מעשה בשדים, ברוחות ומיני גלגולים משנים,    ואשר עבר על סבא בדרכים שוממות מאדם,    על יציאת מצרים בנסים ונפלאות גדולים.    וככה יושבת הזקנה טרודה במעשי־זרידה,    מונה מספר לולאות ושקועה בזכרונותיה,    עושה בצמר בחרף, ובצמר־גפן בקיץ,    בפיל ד־אקוס ופיל דה־פרס כל ימות השנה.    ישבה חולמת חלומות אחרונים לימות חייה.    עוברים לנגד עיניה, לא־רואות, בהתאם לתקופה,    לימות השנה בארץ: אשר לקיץ – בקיץ,    אשר לחרף – בחרף, ואשר לאביב – באביב.    ימים נוראים עם אלול, ובניסן – סדר הפסח.    ואך השאלה האחת עומדת בעינה כקדם:    כלום עוד יבוא היום, ושוב יתאספו כמלפנים    בני הבית ביחד מסבים לשלחן האחד,    כל הבנים – כלמו – מארבע כנפות הארץ.    כלם: מגדות הדניפר, ואודיסה העיר ההוללה,    ומיערות סביר וארץ־ישראל הרחוקה.    ואולי…שם, בארץ ישראל, נפתח שוב ה“הגדה”,    באהבה, מקרא קדש… “זכר ליציאת אברופה”.       תל־אביב, 11.4.43       בית אסירים לפושעים פוליטיים בפטרסבורג.  ↩           "
4718,מאיר הלוי לטריס,70,1,2,3,1,0,0,מאיר הלוי לטריס,"   	 	 	     בנעים הודה תצעד וכמו ליל-חמד    עת אור זרוע לו במרום שמים,    וחשכה ואורה נפגשו צמד    במאור פניה וביפעת עינים;    אור פניה עדיה בטוב ישביע    אור שבעתים אור חדש יופיע.        אור ואפל זה כמעט כי יצערו    ירעו חין הודה יפיה ישחיתו;    מתלתלי הוד ראשה כעורב ישחרו    נגהות עיניה יקוד לבב יציתו    עתה על פניה קו לקו יביע:    פה חסד יתלונן נעם יופיע!        בשמרות עיניה אף בלחייה    יפיה יביע חן ובלי כל-אמר,    כחוט שני נטה אל בשפתיה,    אף הוד על קמתה רענן כתמר;    כלה אמר כבוד, למאד נעמה.    רוחה, קירות לבה קן-שלום המה!             "
5567,יעקב שטיינברג,261,1,3,4,1,0,1,יעקב שטיינברג,"   	 	 	    א   כאבני גיר מתחת רגלי היגע —    נגרים ירחי עמל במדרון העלומים;    כקרואי חג שנשבת השנים תתחמקנה,    ושביל מרגוע נחרת מבעד אבק עזובה.    כהלמות פעמון הלויה השוקטה —    הלב הנקשה מונה את רגעי השממון;    על מחשוף צדעים קר יחתם שלום-הבלים,    ותו כשלון סובב את מרבץ העינים.    חכלילות שבע רב תרפינה השפתים,    וחלוד משמעת יט הערף המתאדם;    מתחת קשי גלגלת יכרסם עש הכינה,    ומנער ריס העין את שרידי הגעגועים.    עת רז ואש ערבים יחליפו דמות במערב —    היד תגשש מצא את מנורת המחבואים;    אורח זר ושקט הערב מדי בואו,    וכשומר נקלה ישהה דומם ליל-סנורים.    כאשנב מגדל צר השחר יפקח,    ובקר נמהר נבלע בשולי יום העמל;    וכעלה קל הנושר מקלפת פרי-בכורים —    הלך-הלב גווע בפני היום הגלויים.    ואיש בעצם חייו — ושח באבק אבנים,    ולגורל בן-חלוף יתמכר לבלי-דעת;    על מה ולמה איש — ולע הצהרים    בולע ללא פתרון עלילות כל היצורים?   ב   נתנים דינרי הנער    במשוגת הגיל הנמהרה;    מגיע האדם לגבורה    ואגורת הבינה בשכרה.    מלפניו בטחון וטרח,    מאחריו חפזון ונחת;    ובאמצע מתחכם האדם    על שרטון עלילה נדחת.    לזכר שגיונות ערבים    יש קשת-גבותיו עוד דרוכה, —    אך אשפת נעוריו כבר ריקה    ובצאלי אישוניו מנוחה.    רק תורת מרעיו מחכימה,    רק עיני רעיתו מאירות,    ואמון החיים המשמר    בחדרו בלבן הקירות.    כאלו בין נצורות האשר,    ובין מאוייו הכלואים —    שוטפת מצולת התבונה,    ולעבר אין גשר געגועים.    רק יש בדמי ערב נאמן,    האשה כי תשט אל המנורה,    ומחם הסתו מתרועע,    ושפוכה עצבת טהורה, —    אז ישב האיש כמשתאה    ולשונו אלמת וצחיחה,    כאלו מפלצת היצר    מחביון הצללים הגיחה.    וכאלו בזמר המחם    תצלצל שלשלת אי-נראה,    הלא היא שלשלת החליפות    של חשק וחלומות ושירה.    ופתאם והפכה האשה    צופיה וכבודה במקומה;    בצללים מתחפשה התנומה    ונחשת המחם רק הומה.    אז יצעד האיש לבטלה    ושנתו מקרוב לא תבוא,    כמו מיץ-ההזיה החריף    עוד תוסס בחלדת לבבו.    וחוזרים ושוטפים הימים    אל מול פני הזקנה הקרים,    ולאטם על פני חצץ-עמל    שוליהם הבלויים נגררים.    אך יש אשר תפל באין-רואים    על כתפי הגבר מעמסה,    המלאכה עודנה בין ידיו —    ומאס בכל אשר עשה.    ובלכתו בעיר ההומיה    ושאף כגר את אוירה,    וצפתה מראי החלונות    עין-בדידות אימה וטמירה.    ורקדו אנשים מחול-נכר    וירצדו בזדון כרכרות,    ולחיק מארב אחד לא-נודע    החוצות הפרועות נגרות.    ופתאם ואשה חולפת,    ומרחפה בין עוברים ושבים,    ורך וחמודות נאחזים    ברשת פעמיה הנאוים.    כנושאה את סרח האשר —    מתפשה בשמלה כף-ידה,    ואשד השמלה הקצובה    מרשרש בחן של אגדה.    ופאת התלתלים על ערפה    כשארית כל ענג נשקפה,    ורטט כתפיה כרמזים    המתוקים מהיות להם שפה.    אז יעצר האיש את מבטו    והביט בפני העוברת,    וכרגע — וחידת האשר    נגלה במרומי הקרת.    הקריה מתהלכה בגדולות,    וחדות האון בהמונה,    ופס מחול הפרע בחוצות,    ואבני מרצפות תרנה.    לרשת מתלכדים הבתים,    ומצולת מאויים הרחובות;    ויצורי אנשים נחפזים    לדלות את הרעות והטובות.    אף הוא גבר-חיל כי יכרע    בסתר אל שפתי עדינה, —    כדבורה בחם הצהרים    הוא יינק לשבעה את חנה.    וכל אשר העוה בנער    בנשיקות רמיה ומשוגה —    וכפר ברך ותנחומים    בלחצו יד אשה ענגה.    ועיני היפה האורבות    לעלם המנשקן בחנופה —    והפכו לגבר הנאמן    מסרת החבה הצרופה.    ופתאם — ונמוג החזון,    רק זרים בזרים נדחקים;    וכל אחד מגלגל גורלו    על לוחות-הגיר החלקים.    והלך הגבר לדרכו,    והמלת סנורים שוב עולה;    ופקוחה בתוך הסנורים    רק עין-הצהרים הגדולה.   ג   מי צועד כאורב במרומי החיים,    ושומר את צעדיו במזמה דוממה? —    הגבר ההולך בזיו צהרים    ורטט האור יגדרנו כאימה.    מי הולם כזועם על סדן האבנים    וידיו תחרגנה אל גיל העבודה? —    הגבר החוצב בצור הצהרים    ופעלו מתנדף ברוח לא-נודע.    מי שם את התבונה כאפר לעינים    ולרגליו יוקשת דאגה עורת? —    הגבר הנשמע לצו צהרים    ומכתת עמלו מאחריו נפזרת.    מי עוצר במלים כערל שפתים,    וערגת אין-חקר בלבבו חתומה? —    הגבר הצופה לאהבת צהרים    ועל מאזני גורלו לא יעלה מאומה.   1919       "
5328,דוד פוגל,206,1,3,4,1,0,0,דוד פוגל,"   	 	 	     על הגבע כרע קיץ –  אז בלבב עירה  גדלתי עמך.      סנר חום עטית  לרקד מול השמש,  ועיניך תכלות או ירקות.      על פתח בית-ספרך חכיתי,  ותמיד חכיתי,  אם תביאי לי שמחה קטנה.      אך עורים ירדנו באניות  לקנות לנו עולם –  ושנותינו סרו מנו.      ועתה בין הררי שלג  לקראת ערב נרבצה.  רגלינו בלו מן התלאות  ומאום לא קנינו.        "
3398,מרדכי צבי מאנה,45,1,3,3,1,0,0,מרדכי צבי מאנה,"   	 	 	     1.    מה מאד נפלאת, שושנה יפהפיה.    עורקיך מתלעים באדם חכלילי;    פה אגלי טל – דמעות בכי ותאניה,    ופה עינים צחורות לי תצהילי.        2.    ירקרק, צהוב, לבן ויפי כל צבע    בפטורי ציציך יחד קננו;    גם ריח ניחוח מידי הטבע    גם נפת צופים בך יחדו הוכנו,        3.    ודבורה מזהירה ביפי כנפים    לוית חן תשית על הודך נוספות;    בלשדך רוחצת תעיר בך חיים –    מרחפת את חיה, כצפרים עפות!    סיון, תרל""ט, ווילנא.       "
6614,חיים לנסקי,385,1,4,4,1,0,0,חיים לנסקי,"   	 	 	       פורח עורב לרוח הערב,    עג חוג שחור לראשי ובקרקור מקרקר:    גר! גר! גר!    – עוף שחור, ישקך חרטום עיט בערף!    מלבין עוד ביתי מאחורי הגדר,    על שפוע גגו אין לך דריסת רגל.    צורח עורב: ימכר!    עפרא לפומך, הבדאי, דם לרגע!    יש לי גן ובגן כל אילן לי חבר.    לא קן לכמותך בו, לא חלק…    צווח העורב: יעקר!    – עוף טמא, יש ילדה, לחיה ורד ושלג,    שחורים תלתליה מלילה סוער,    רק לי ברק עינה, רק לי דמעותיה…    גונח העורב: לאחר!    כה חג העורב לרוח הערב,    עג חוג שחור לראשי ובקרקור מקרקר    ואת פומו אינו סוגר, אינו סוגר.        "
3192,שלמה אבן גבירול,40,1,1,1,1,0,0,שלמה אבן גבירול,"   	 	 	         שופר המבשר / משמיע ישועה  לכל נדח ואובד / לעת תבוא שמועה  יבואון אל מנוחה / ואל המרגעה  הצמיחו אלהים / זכר את השבועה  והעברת שופר תרועה      מהרבות תפלה / פני אל מתנשא  אל דמי לכם, אל / בני אב המנסה  עד ציון יכונן / ירושלים ינשא  אל אלהי יעקב / בהריעו ירצה  תקעו בחדש שופר בכסה.      שלמנו פרים / שעה אל הנאמן  עוד לדביר עבודה / יצו לשוב וימן  עוד יעלה בגורל / שעיר חטאת נסמן  ברוך יחינו / יגיענו לזמן  בשופר יתקע והלך בסערות תימן      הן אני קצתי בחיי / ומלא פחדך  אני מכה לחיי / ובוכה נגדך  דמעתי, אלהי, / שימה בנאדך  מלכותך לעיני / גלה ואודך  אתה נגלית בענן כבודך.          "
4067,אברהם אבן עזרא,46,1,1,1,1,0,0,אברהם אבן עזרא,"   	 	 	     חתן חדה ושמח,    כי אל בעזרך,    ויצו לך שלום    מכל עבריך.    * *    אמרו אלי ימים    חדלו להרע,    כי אל בנחומים    פצה והביע,    וזמיר עדת קמים    ענה והכניע.    לכן רכב וצלח,    כי בעבורך    עשה אדון עילום    כלה בצריך.    במקום אשר תחשק,    דבקה והתחבר,    ואחוז בבר ונשוק    וחזק והתגבר,    מי זה לך עשוק    יעשק ויתעבר.    וצבא זבול שלח    האל לשמרך.    ויהלם הלם    מורה דבריך.    רב גילך כה עם    נאמן, ורד עם אל,    שם טוב מאד נעים    קם לך בישראל,    מזר ומצועים,    יהיה לך גואל.    הצץ כציץ ופרח    בימי בחוריך,    מבת כמו יהלם    תאיר חדריך.    הן הזמן ערב    לעשות חפציך,    לכן בישע רב    שמח קבוציך,    ושנתך תערב    מי זה יקיצך.    כי אותך משח    אל מחבריך,    ובעת מבוא מהלם    תמך אשוריך.    מלך אשר שמחה    אצלו ובמעונו,    יקרא שנת בטחה    לקנות שאר צאנו,    ולבן אשר שחה    לך, תשמע אזנו:    קום כי כבר זרח    שמשך ואורך,    וחנה ברב שלום    במכון דבירך.        "
4666,טוביה בן משה כץ,64,1,2,2,1,0,1,טוביה בן משה כץ,   	 	 	    / טוביה הכהן  לידידי בשלחו לי מנות בפורים   כל עמל האדם וכל מעשהו    אך להרבות הונו וכספהו    ישלח לחמו על פני מים    למען יושב לו כפלים        כן זרע יזרע זורע    כי בלבו היטב יודע    אדמה תוסיף תת כחה    אם זרע יתן אל תוכה        אך שלחי מנות לרעיהם    לא להרויח מחשבותיהם    הם לכבד רעם מטרתם    להראות גדל אהבתם        בלחם ויין כבדתני    אהבתך הראיתני    עתה הראתי לדעת    כי ממקור נאמן נבעת        אני אכבדך לא ביין    מאפע הוא אפס ואין    אך אשא כוס על כפים    ואברכך בשלום וחיים.  אני מוקירך.        
3310,שלמה אבן גבירול,40,1,1,1,1,0,0,שלמה אבן גבירול,   	 	 	         שעלי אפרשה תמיד למלכי / ואקד לו עלי אפי וברכי  לפניו אערך לבי כקרבן / ודמעי אשפכה נגדו כנסכי  מיחל כלתה נפשי לחסדו / כתוחלתי לאור בקר בחשכי  הלא פניו אשחר אם יאחר / וידעתי אמת כי יענה כי  ולבי מר ישיחני במאמר / זכריה כי מאד מתוק לחכי  ונשמתי תדבר על לבבה / דעי כי לאלה חי תחכי.          
3713,אברהם אבן עזרא,46,1,1,1,1,0,0,אברהם אבן עזרא,"   	 	 	     איך אדם – ולרגעי / יעירני רב טובך,  ותורתך בתוך מעי / בלבבי תציבך!  זמירות לי שעשועי, / בענינם אושיבך;  זכרתיך על יצועי, / באשמרות אהגה בך.    במה אתרצה אל / אלה ומה יש בידי?  אך לעמד כדל שואל – / אולי יחן בעמדי.  ואדע, כי תואל / להיטיב לי כפי מאדי –  בך אתהלל בעודי, / נכבדות מדבר בך.    רם על כל תעצמך – / וענותך תקרא.  נעלית – וליקומך / נתיב חקיך תורה,  על עם קורא בשמך / רע זמן אל יקרה.  יי צבאות, אשרי / אדם בטח בך!    מאז כסאך נכון / ועד עולם אתה אל,  באפס מקום תשכן / וצדקתך כהררי אל,  בית זבל לשבתך מכון, / תפארת ישראל,  נצח נגדך יכון / וישמחו כל חוסי בך.        "
1785,יהודה הלוי,26,1,1,1,1,0,1,יהודה הלוי,   	 	 	     תומי צביה נתנו לבות    לעזב מקום מולד ובית אבות    כי מצאו בית אהבה בנוי    וידות ידידות בה משלבות    ויאמרו לרעות בגן בשם    ונטש נאות מדבר ותלאובת    מצאו בערש רעננה גן    התלוננו שם בין עצי עבות.         
2877,שלמה אבן גבירול,40,1,1,1,1,0,0,שלמה אבן גבירול,   	 	 	    ולה פי אלחץّ עלי טלב אלעלם אלמנטקי [ולו בעוררו לדרוש את חכמת ההגיון]     חגר הניב אזור / והדבר שרין  ושים השכל עד / והמדע דין  הכי נבחר מפז / וטוב מכל־קנין  ואם־תבין תבנית / ותכין הבנין  ותשכיל המופת / אשר אין־בו מדין    תגלה כל־עמק / ותמצא כל־ענין.        
4008,אברהם אבן עזרא,46,1,1,1,1,0,0,אברהם אבן עזרא,"   	 	 	    הלל ושבח על שני חכמים גדולים     שמש בגבעון דום וסהר באילון.    וכסיל וכימה גם כל כוכבי וילון,    כי עמדו בפאת ארץ שני אורים.    אך נגדם, בגן אל כל היקום סלון,    תמהו יצורים אמרו: איך מאורים על    ארץ יהי להם משכן וגם מלון.        "
6810,חיים דוד נוסבוים,402,1,3,4,1,0,0,חיים דוד נוסבוים,"   	 	 	     ימצא לו ענג רב    הנצרי בחבקו הצלב!    באהבה רבה ישקהו,    ללבו לקמיע יקשרהו!    בשלשה כאחד נוהג,    ובעגמת נפש דואג    לאבדן נשמות המינים,    יען אינם מאמינים    כי ביה לישו שיח,    כי הוא, הוא המשיח!    מעל הבמה הכמר    אהבה יטיף אמר,    ובלבבו תקנן השנאה!    תתהלך בארץ הקנאה,    תשחית, תחבל נבלה,    ביד מכלה תעש כלה    ליושר, צדק ותבונה,    הכל בשם האמונה!    זה למו דרפם כסל,    מאבן לחצוב פסל,    תמונת אדם, ולהוקיעו    נגד השמש, ולהזיעו    זעת דם מפצעים זבים    על עצי הצלבים!    מחזה מוזר כזה    על פרשת דרכים נחזה,    על כל חומה וגדר,    במשכיות כל חדר וחדר    של היכלי השרים,    ושל בתי האכרים,    המאמינים, שמרים הבתולה    ילדה בן, והיא לא בעולה!    החוזים גאולת הקץ    באיש-אל תלוי-על עץ;    והתולים פשעם עליו    ועל מסמורי הצלב!    כמדומה שזה ספור ילדים,    וזה הוא שמכר לעבדים    רוח האדם הנפלא,    ויכלאהו בבתי תפלה    ללמוד שם תורת חם,    כמים לשפוך דם!    להביא על היהודים קללה,    לרדפם, לעשות בהם כלה!    זאת היא תעודת תורתם,    מאמם, נצרת, הורתם!    על פרשת דרכים צלבים….    צלם כשחור העבים,    יחשיכו, יהודי, דרכך!    חי אתה, ובחייך    לא תאמין! ככבד העב,    על שכמך משא הצלב!        "
321,רחל בלובשטיין,5,0,3,4,1,0,1,רחל בלובשטיין,"   	 	 	     תקראי נא בשמי לבתך הקטנה,    להציב לי יד.    כה עגום –    לעבר לעד.  שירי היתום,    זה נגון ערבי שנדם –    היא תשמיע-תמשיך בבקר-יום.  זה חוטי שנתק    ישזר אל בתה, נכדתה –    למרחק.  אב, תרפ""ט        "
2403,שמואל הנגיד,32,1,1,1,1,0,0,שמואל הנגיד,   	 	 	     אישים למפעלים ונשים למפעלים  כל-זה לעמת זה אלהים כבר כונן  אישים להלחם בצרים והנחם  בצוק והנשים לקונן והתרונן.          
514,חיים נחמן ביאליק,6,1,3,4,1,0,0,חיים נחמן ביאליק,"   	 	 	     אני יודע יער, וביער  אני יודע ברכה צנועה אחת:  בעבי החרש, פרושה מן העולם,  בצל של-אלון רם, ברוך אור ולמוד סער,  לבדה תחלם לה חלום עולם הפוך  ותדגה לה בחשאי את-דגי זהבה –  ואין יודע מה-בלבבה.        בבקר,  ברחץ השמש מחלפות גאון היער  וים של-זהר על תלתליו תשפך;  והוא, האיתן, משטח חרמי זהב כלו,  לרצונו, כשמשון בידי דלילה, עומד נלכד,  מתוך שחוק קל ואור פני אוהב מרגיש כחו,  ברשת פז של-עצמו, מקבל אסוריו בחבה,  ומרים על ראש נזרו תחת גבורות שמש,  כאומר לה: שטפיני, סלסליני או אסריני  ועשי בי מה-שלבך חפץ –  הברכה בשעה זו, אם תזכה ואם לא-תזכה  בקרן זהב אחת מגבה –  תתעלף לה בצל מגנה רב הפארות,  מיניקה חרש את-שרשיו ומימיה ישלו;  כאלו שמחה היא בחלקה דומם  שזכתה להיות ראי לחסין היער.  ומי יודע, אולי חולמה היא בסתר,  כי-לא רק-צלמו עם יונקתו בה –  אך כלו גדל הוא בתוכה.        ובליל ירח –  ברבץ תעלומה כבדה על החרש,  ואור גנוז חרישי זולף בין עפאיו  התגנב ועבר על גזעיו,  ורוקם שם בכסף ובתכלת  את-רקמות פלאיו –  והס כל-סבך, והס כל-אילן!  כל-אחד מאפיל על-עצמו בצמרתו  ומהרהר לו בצנעה הרהור לבו.  ועומד לו החרש רב מזמה, כלו טעון  סוד מלכות נאדר אחד, גדל-יקר וקדמון,  כאלו שם לפני ולפנים, בחביון עזו,  על-ערש פז, מעין כל-חי מצנעת, תישן,  בעצם תמה, כלילת הוד ועלומי נצח,  בת-מלכה מני-קדם שנתכשפה,  והוא, החרש, הפקד למנות נשמות אפה  ושמור משמרת קדש סוד בתוליה  עד-יבא בן-המלך, דודה גואלה, וגאלה –  הברכה בשעה זו, אם תזכה ואם לא-תזכה  בקרן כסף קלושה מגבה –  תתכנס-לה בצל מגנה רב הפארות,  ומשנה דממה תדם,  כאלו דמי החרש והדרת סודו  נכפלים שם בראי מימיה הנרדמים  ומי יודע, אולי תחלם במסתרים,  כי אך לשוא ישוטט, יתע בן-המלך  ויחפש ביערות עד, בציות חול ובקרקע ימים  את-בת המלכה האבדת –  וחמדה גנוזה זו בזהרה הגדול  הלא היא כמוסה פה עמה במעמקיה –  בלב הברכה הנרדמת.        וביום הסערה –  על-ראש היער נצברה כבר חשרת עבים  וקרב בלבבם,  אך עוד מתאפקים הם וכובשים זעמם רגע  ובסתר רעם תרגז בטנם,  ועב אל-עב, כמבשר רעה קרובה,  שולח רמזי ברקים בחפזון:  “הכונה!”  ובטרם נודע מי האויב  ואי מזה האויב יבא –  היער כלו קודר עומד מוכן  לכל-פרענות שבעולם.  ופתאם – זיק! ברק-נור! היער חור,  העולם הבהב,  הך-הך! התפוצץ רעם, זע היער –  וירתח!  וששים רבוא פריצי רוחות  הראים ואינם נראים,  בשריקות פראים פשטו על אדיריו  ויאחזום פתאם בבלריתם,  ויטלטלום טלטלה, הלמו ראשם –  ורעם אחרי רעם!  ובא מתוך הסערה קול המון היער,  רחב המולה, כבד תשואות,  כשאון משברים רחוקים כבדי מים,  וכלו אומר רעש, רעש, רעש…  בשעת מהומה זו – הברכה,  מקפת חומה של-אבירי חרש,  עוד תעמיק לסתיר במצולתה דגי זהבה,  וכתינוק נבעת נחבא בליל זועה  עצום עינים תחת כנפי אמו  ולכל-ברק נור מנצנץ יניד עפעף –  כן נעות פנים, שחרת מים וקדרנית,  תתכנס-לה בצל מגנה רב הפארות –  וכלה רעד, רעד…  ומי יודע,  החרדה היא לגאון אדרת יער  ולתועפות צמרותיו המבלקות,  או צר לה על-יפי עולמה הצנוע,  בהיר החלומות, זך המראות,  אשר עברו רוח פתאם ויעכרנו,  והמון חזיונות הוד, טפוחי לבה,  הרהורי יום והרהורי לילה,  ברגע זעם אחד שם לקצפה.        בשחר –  היער מחריש עוד, עוד זועפים וחרדים  מצטמצמים אחרוני צלליו במחבואים;  אך אדי חלב חמים, זוחלי עפר,  החלו כבר מקטרים לו, והנם תועים  ונתלים קרעים קרעים על-צמרותיו.  ולשונות רוח קטנות, מתוקות, פושרות,  כלשון פי-תינוק רך על לחיי אמו,  כבר יצאו בעלטה לפיס את-היער  מצנת לילה ומזעפו.  ובולשות הן רכרכות, קלות, נוחות, בין-העלים  משוטטות מסבך לסבך, מעץ לחברו,  מלקקות את-חלב האדים הלבנונים  או נופלות אל פי קן ומזעזעות שם שלא מדעת  נוצתו של אפרוח רך וישן – –  ושם על-מרומי יער עמדה לפוש  פמליא של מעלה – שפעת עבים,  הלא הם ענני הכבוד, עבי שחר,  שדמות להם כעדת אלופי קדם, זקני עליון,  הנושאים מגלות סתרים, זעם מלך, בידם  מעולם אחר לעולם אחר.  ועמד אז היער זע ומחריש,  מחנק בחרדה ובנשימה כבושה  כל-ניד, כל צפצוף קל של-צפור מתעוררת,  וכלו אומר רתת ויראת כבוד – – –  בשעה זו הברכה הנרדמת  תתעטף-לה, שאננה, חמה, חלקה,  בסדין קל ולבן – אד חוחור,  ותנומת שחר תנם –  ומי יודע, אם לא-תחלם עתה,  כי אך לשוא נכבדי שחק, נשיאי מרום,  ירחיקו נדוד לבקש עולם אחר  בעברי ים ובקצוי שמי שמים –  ועולם אחר זה כה-קרוב הוא כה-קרוב –  הרי הוא כאן מלמטה, כאן מלמטה  בלב הברכה המצנעת.        ואני בימי נעורי, חמדת ימי,  אך-רפרפה עלי ראשונה כנף השכינה,  ולבבי ידע עוד ערוג וכלות ותמוה דומם  ולבקש מחבא לתפלתו,  הייתי מפליג לי כחם יום קיץ  אל-ממלכות השלוה הנאדרה –  לעבי היער.  ושם, בין עצי-אל לא שמעו בת קול קרדם,  בשביל ידעו רק הזאב וגבור ציד,  הייתי תועה לי לבדי שעות שלמות,  מתיחד עם לבבי ואלהי עד-באי,  פסוח ועבור בין מוקשי זהב,  אל-קדש הקדשים שביער – אל-בת עינו:        מבית לפרכת של העלים,  שם יש אי קטן ירק, רפוד דשא,  אי בודד לו, כעין עולם קטן בפני עצמו,  דביר קדש שאנן, מצנע בין צאלים  של-זקני יער רחבי נוף ומסרבלי צמר:  תקרתו – כפת תכלת קטנה,  הכפויה ומנחת על העצים ממש,  רצפתו – זכוכית: ברכת מים זכים,  ראי כסף בתוך מסגרת דשא רטב,  ובו עוד עולם קטן, עולם שני,  ובאמצע כפה זו ובאמצע אותה ברכה,  זו נגד זו, שתי אבני כדכד קבועות,  כדכדים גדולים ומבהיקים –  שני שמשות.        ובשבתי שם על-שפת הברכה, צופה  בחידת שני עולמות, עולם תאומים,  מבלי לדעת מי משניהם קודם,  ומטה ראשי תחת ברכת שבי חרש  מרעיפי צל ואור ושיר ושרף כאחד –  הייתי מרגיש בעליל בנבע חרש  כעין שפע רענן חדש אל נשמתי,  ולבבי, צמא תעלומה רבה, קדושה,  אז הולך ומתמלא דמי תוחלת,  כאלו הוא תובע עוד ועוד, ומצפה  לגלוי שכינה קרובה או לגלוי אליהו.  ובעוד קשובה אזני ומיחלת,  ובמאויי קדשו לבי יחיל, יכלה, יגוע –  ובת קול אל מסתתר  תתפוצץ פתאם מן הדממה:  “איכה!?”  ומלאו נאות היער תמיהה גדולה,  וברושי אל, אזרחים רעננים,  יסתכלו בי בגדלות הוד, משתאים דומם,  כאומרים: “מה-לזה בינינו?”        שפת אלים חרישית יש, לשון חשאים,  לא-קול ולא הברה לה אך גוני גונים;  וקסמים לה ותמונות הוד וצבא חזיונות,  בלשון זו יתודע אל לבחירי רוחו,  ובה יהרהר שר העולם את-הרהוריו,  ויוצר אמן יגלם בה הגיג לבבו  ומצא פתרון בה לחלום לא הגוי;  הלא היא לשון המראות, שמתגלה  בפס רקיע תכלת ובמרחביו,  בזך עביבי כסף ובשחור גלמיהם,  ברטט קמת פז ובגאות ארז אדיר,  ברפרוף כנף צחורה של היונה  ובמטות כנפי נשר,  ביפי גו איש ובזהר מבט עין,  בזעף ים, במשובת גליו ובשחוקם,  בשפעת ליל, בדמי כוכבים נופלים  וברעש אורים, נהמת ים שלהבות  של-זריחות שמש ושקיעותיו –  בלשון זו, לשון הלשונות, גם הברכה  לי חדה את-חידתה העולמית.  וחבויה שם בצל, בהירה, שלוה, מחשה,  בכל צופיה והכל צפוי בה, ועם-הכל משתנה,  לי נדמתה כאלו היא בת-עין פקוחה  של-שר היער גדל-הרזים  וארך השרעפות.       תשרי, תרס""ה       "
2265,שמואל הנגיד,32,1,1,1,1,0,0,שמואל הנגיד,   	 	 	     טל שחרות יש לך רוה… ותענוג    כי הזמן יסוב באחרית ויכלא    מי לא בילדותו… יבקש    … בעת בואו בזקן ויפלא.        
6040,יהודה קרני,332,1,3,4,1,0,1,יהודה קרני,"   	 	 	     ובראש כל־חוצות ולעין האספסוף אבלות נהגו  ועל פרשת הדרכים  בבלויי הסחבות עטופים עמדו  ועקם פרצופם כעניים בפתחים:    מתנת־יד, מתנת־לב אל אחיכם המענים  ודוים;  ואת־נפשם בפרוטה מכרו  לעוברים ושבים.    ידעתים, ידעתי את־שבתם ולכתם בימים  ורבעם בלילות;  ובלילי הוללותם על בתי אבלים פסחו  ועל דרכים אבלות.        "
619,חיים נחמן ביאליק,6,1,3,4,1,0,0,חיים נחמן ביאליק,"   	 	 	     הקיץ גוע מתוך זהב וכתם    ומתוך הארגמן    של-שלכת הגנים ושל-עבי ערבים    המתבוססות בדמן.        ומתרוקן הפרדס. רק טילים יחידים    וטילות יחידות    ישאו עינם הנוהה אחרי מעוף האחרונה    בשירות החסידות.        ומתיתם הלב. עוד מעט ויום סגריר    על-החלון יתדפק בדממה:    ""בדקתם נעליכם? טלאתם אדרתכם?    צאו הכינו תפוחי אדמה.""    תרס""ה.       "
228,יהודה ליב גורדון,2,1,3,3,1,0,0,יהודה ליב גורדון,"   	 	 	        (מלואים לקדם לפניו)       ויהי כי ארכו הימים    ויקומו אנשים חכמים    ויתבוננו בצדקיהו    לדעת מי ומה־הוא,    ויראו במהרה    כי כלו חנף ומרע    כזב ומתעתע    וכל כחו במצח־נחשתו    ויאמרו קרניו לגדע    ולגלות בקהל את בשתו,    ויעמדו בשער בני העם    ויקראו בקול רם:    ״אחינו היקרים,    עד מתי אתם נגררים    אחרי דבר השקרים?!    הביטו וראו ודעו זה    כי עול זה לא ידע בשת,    כל כחו במצחת הנחשת –        קרנים מידו לו ושם חביון עזה״.      אולם לנביא הבעלים    לא רק קרנים על רקותיו    כי גם נכלי שעלים    ומרמות בכליותיו;    ובראותו כי תגל ערותו    גם תראה חרפתו    התחפש בן־כנענה    בלבוש נפש נענה    ויעש אבל כבת־יענה    ויבא על האלהים בטענה:    ״כוזו במוכסז כוזו,    מדוע אותי יבוזו!?    (הצבוע רק בכנוי    יזכיר שם האל, ובשנוי);    אך אמת רדפתי כל ימי,    רק חסד חפצתי ולא בצע,    ומדוע רבו קמי    ויפצעוני פצע על פצע!    משגב לדך, מעז לעני,    שמרה נפשי כי חסיד אני!!״        והנה קול שדי – קול המון    ענה בסתר רעם:    ״לך דבר דבריך לבעל ולאמון,    כי אותם תעבד ולשמם נשבעת,    אבל האותי, חסר טעם,    תאמר לרמות בכזביך?    ואני יודע כל מחשכי לבך!    גם אתה בנפשך הלא ידעת    כי מעולם לא שלחתיך    לדבר בשמי אל אחיך,    לא שמתי דברי בפיך    ולא נתתי רוחי עליך!    מבטן לנביא לא הקדשת,    לב מתנה לא ירשת,    בידך קרנים לך לקחת    ותתנשא לכל לראש,    ובכל ימי נבואתך    השלית נפש עדתך,    על שקר אותם הבטחת    ותאכילם לענה    ותשקם מי־רוש –    ועוד יקחך לבך לבא עלי בטענה?    הנה גם עתה    לכזביך נוספות שתה:    הכי אך צדק ולא שלמונים רדפת?    הכי לא ליין ולשכר הטפת,    ובעד בדיך מחול עצמו    אחיך לא במיטב כספם שלמו?    ויהי המעט ממך קחת כספם וזהבם    ותגנב גם את לבבם,    ואיך לא יבזוך ישרי־לב    ויגרשוך מן גו?    הן יבוזו לגונב ממון    אף כי לגונב לבבות!״        ככה דבר קול שדי בהמון.    אך הישמע זאב ערבות    אל קול הגולה אזנו למוסר?    גם צדקיהו בן־כנענה    מפניו לא נכנע,    עז פניו לא שנה    וכחשו לא הוסר:    ויוסף לדבר באזני הסכלים    דברי חלומות והבלים.        נביא השקר! ידע נא לבך    כי אם לכסף תכסף    אותו אסף תאסף,    אם תהלת הכסילים חפצך –    גם אותה אולי תמצא;    אולם תהלת החכמים    לא תשיגך כל הימים,    בקרבם תהיה תמיד לבוז ולשמצה;    הם לא יאמינו לקול ענותך החלושה    כאשר לא יראו ממצחך הנחושה.        "
5677,יעקב שטיינברג,261,1,3,4,1,0,1,יעקב שטיינברג,"   	 	 	     כפשעים לא-יכפרו גם פשעי אב לילדיו,    לא תמחם עוד בחפזה זו אהבת-נחם קרובה;    לא יועיל הון הלב עם חסדו אשר נדב,    וערמת גמול לרב וזמן, אבי כל-טובה.    כחצר אביונים נרפים כן תבל זו נדחה,    ובור החיים נאלח בקרום חנפה שמנה;    רק ילדות אחת יש לזכר ולברכה,    בלבה ערגת-כל וקנאת-תם בעינה.    מי פתי ירד בחקיו ובא בהמון תאונה    על חמדה זו הטלולה באימות-חן ודמעות?    לנגלות לנו ריב; אל תלונת ילד שפונה.    כאלמים רק נגשש לרחם ולהשתאות.        "
1092,שאול טשרניחובסקי,16,1,3,4,1,0,1,שאול טשרניחובסקי,"   	 	 	    [הכל נשכח] /        הכל נשכח, וכמקדם    אל פרחיך שבת ותחי,    גם בת עינך, עין אילה,    לא עוד יעיב רסיס טל בכי.        כהתים רעש, אהבתך    עתה אדע איך אתאר:    שלהבתיה נצורת לבך    למאד גדלה ותהי לבער.       1894       "
2021,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	    ברקאי /   הרואה אומר “ברקאי” (תמיד)     בנעורי, בעלומי ימי    עזבתי ארץ גלותי;    לציון הרימותי פעמי,    לירושלים, עיר חמדתי!        עברתי נהרות וימים    נתיבה במדבר נתתי,    שמעתי לשונות עמים    שפות לא ידעתי.        בבלויי סחבות ופשתים    סחרתי, בלכתי למסעי,    עדי לארץ פלשתים    באתי, לקרא – “ברקאי!”      ראיתי הארץ שוממה    יחד תלמיה יבכיו,    וזרים – אנשי אימה –    באהלי קדר ישליו.      ראיתי בני יהודה    מדכאים מענים חלכאים,    ובת ציון גלמודה    תשב ותהגה נכאים.      קרעתי סגור לבבי    חוצה פרצו דמעותי,    קול נתתי כלביא    כרעם קול אנחותי!       עליתי למרום מוריה    הרגיע מטרח מסעי,    ומלב ונפש הומיה    בקול קראתי: “ברקאי!”       לבת עמי בגולה    קראתי: “לא תיראי!”    כי ממדבר עולה    עמוד אש: “ברקאי!”        מאפר המקדש גחלת    ברוח פי עוררתי,    וזיקות אהבה ותוחלת    בלב עמי הבערתי.        שלהבת יה בלבבות    כמוקד הצתי, הדלקתי,    ואחזת עשרים מושבות    בברק “ברקאי!” הברקתי.        עתה, בני עמי, במגוריהם    נפשכם לציון תשעי!    ולכל ישראל במושבותם    נגה אור ה""ברקאי!""      מעמל נדודים ואנחה,    נפשי, עתה תרגעי,    כי מפאתי מזרחה    דרך כוכב “ברקאי!”        "
6375,שמעון גינצבורג,344,1,3,4,1,0,0,שמעון גינצבורג,"   	 	 	    לזכר נשמת אבי מורי ר' אריה הלל גינצבורג     בליל־אבלי העירני אור    מתרפק, מוזר, פלאי!    עין־כוכב היא, מסתכל בי    מרום, חשאי.    עין־כוכב היא, מסתכל בי    בלי חדל, ברך ובעיון…    עין־אב! המון אור רחמיו    משם אלי יופיעון.    בחרדה קמתי וברתת    ישבתי על המטה:    בכוכב – אבא! רוחו שם    אלי מביטה!    דם סח: ""אני אביך, בני,    שמת בארץ־פרעות…    לך רבת כלתה נפשי – לא    זכני אל התראות""…    ולא נגלה מצחו, מצח־אור    רחב־זויות, נאה.    קולו סח מכוכב לי,    והוא לי לא יראה…   אבגוסט, 1921.       "
1802,יהודה הלוי,26,1,1,1,1,0,1,יהודה הלוי,   	 	 	     שלום שלום רב לשלמה    יט אל אליו כנהר פישון    השם לילותי שמרים    ובעד חליי דמעי לשון    הוא ונדדו גרשו נומי    מה לי אחרון מה לי ראשון    כי הרעב לעני כל    שנה יפריד מעל אישון    גם השבע לעשיר אי-    ננו מניח לו לישון.          
3844,אברהם אבן עזרא,46,1,1,1,1,0,0,אברהם אבן עזרא,"   	 	 	    זולת (לשבת איכה)     אבינו, / היום בלי אב דמינו,    בזינו / דברך וכפלים לקינו,    ראינו / יום נשרפה עיר ששם עלינו,    היינו / חרשים ואלמים ולא נפתח פינו,    מצינו / קבעת כוס שתינו.    עליך הרגנו ואליך קוינו,    זכר חסדך ואל תזכר את אשר העוינו,    ראה, כי ארבע גליות גלינו.    גלות מצרים ראשונה, / שנית גלות שמרונה,    שלישית גלות ציונה, / רביעית גלות אחרונה;    בצען ביאור מתו בני, / בחבור נפזרו עדת אביוני,    בבבל נשבו כלי בית אדני, / באדום נפזרו מתי איתני –    יחד כלם יצאוני, / צרות רבות מצאוני.    שתים היו קראותי, / שתים היום רעותי:    אחת – השד והשבר, / שנית – הרעב והדבר;    המוני / ממרור שבעו,    זקני / בעיר גועו,    כהני / יחד כשכור תעו,    נביאי / זעקו ולא נשמעו.    הנה בגלות מצרים / פרעה הכה אחורים,    החשיך פני ככירים, / העביד בפרך אפרים;    הנהבתגלת פלאסר / לקח בנותי העשר,    נתנם לרעב ולחסר / ועודם צועקים מאסר;    הנה בגלות בת בבל / מעשי נבוכדנאצר חבל,    כלה שארית נחלה חבל, / ענה רגלי בכבל;    הנה בגלות החל הזה / משל בי אדום הלזה,    יבזה אותי – והוא נבזה; / כלם יחד, זה כמו זה,    לחצוני, / מחצוני, / הליצוני, / הריצוני,    ועד קצה הארץ הפיצוני;    נאלמתי, / נהלמתי, / נעלמתי, נכלמתי,    אבי, מצוקי ממך לא נעלם –    כי עזרת אבותינו אתה הוא מעולם.        "
1871,יהודה הלוי,26,1,1,1,1,0,1,יהודה הלוי,   	 	 	     ומה דקה ורקה וחלקה    ואלמת מדברת בחזקה    והרגת בני אדם חרישית    ודם אילים במו פיה מריקה.          
6753,חיים דוד נוסבוים,402,1,3,4,1,0,0,חיים דוד נוסבוים,"   	 	 	       ברוך בואך ניסן החודש!    חודש הראשון, חודש האביב!    ברוך רוחך, רוח הקודש    באהלי יעקב ישכון מסביב!    ברוך שמשך, שמש הגאולה,    שמש החופש, שמש הדרור!    יצא לזרוח על עם סגלה    בצאתם מחשכת מצרים לאור!    וברוך אתה ברכת כפלים    חג הפסח בארץ החופש!    אורך לנו אור שבעתים,    אור החיים, אור הנופש!    אין מפחיד ואין מפריע,    אין דורש לעלילת דמים!    לכן נגילה, נשיש, נריע,    בארץ החרות, בחג פסח תמים!        "
6162,יהודה קרני,332,1,3,4,1,0,1,יהודה קרני,"   	 	 	     הוא מעלה עצמו יום יום  על כל גרדם;  ועם שנשפכים חייו במעלה כל שוק  ותחת כל עמוד –  כן הוא אהוב, חשוק,  חמוד.  וברך נא, בן־אדם,  את פיטנך אשר עם כל צוקה  יחנך ראשון כלונס הדם  ובמקומך יוקע.        "
5123,אדגר אלן פו,120,1,3,3,1,0,0,אדגר אלן פו,"   	 	 	    תרגום זה מקדש לאמי       כחצות ליל קר וסער, עת אני, שבור־הצער,    בספרי חכמה נשכחת הסתכלתי נים־וער,    בא קשקוש סתום בדלת, קל כדפק יד נחשלת –    יד חוששת – יד שואלת מחסה לדל או גר.    “זה אורח” – כה לחשתי – ""זה אורח, זר או גר –    זה אורח, לא יותר"".      זכורני: ליל־עצבת – סופת־חרף מיבבת –    אש כירים, נעזבת, גוססה באור חור;    ליל אין־סוף, אין קץ לחבל – לא הועילו ספרי־הבל    השכיחני את האבל – את הצער הבוער –    את לנורה שנמוגה כהמג חלום עובר –    כחלום, ולא יותר.        וילונות הומים ברחש צקו לחש, הגו־נחש –    ארגמן יריע משי נף אימתה בהסתר.    להרגיע לב קודח, אל עצמי בקול בוטח    שוב אמרתי: ""זה אורח, הלך־לילה מאחר –    גר אחד תועה בדרך, זר בנשף מאחר –    זהו, זה ולא יותר"".        נח לרוח היגע, שב לבי להרגע,    וקראתי: ""הו יסלח־נא – לא יכלתי לברר    מה זה, יד קלה דופקת או רצפת חדרי שורקת,    כי נרדמתי לי בשקט תרדמה בין נים וער"" –    ופתחתי את הדלת בעודני מדבר:    אפלה – ולא יותר.        ובתהם רבה סקרתי, והחרשתי, והרהרתי –    הרהורים שפה בן־חלד מעולם עוד לא הרהר.    אפלה – ולא נאורה; דמיה – ולא נעורה;    ופתאם השם “לנורה” את שלות הליל נקר.    את השם אני לחשתי: הד באפל התנער –    הד באפל, לא יותר.        וחזרתי דם לשבת, ולבבי אכל־להבת –    ופתאם שנה הדפק, אך כעת מצד אחר.    אז אמרתי: ""זה הרוח מנדנד תריס פתוח –    על הקיר מקיש הלוח: סוד הכשף מתברר.    חלוני אפתח אביטה, והכשף יתברר –    זה הרוח, לא יותר"".  הרימתי את מסגרת החלון – וגדל־תפארת    בא עורב ישיש כנצח – בא גבה וקודר,    בא יהיר כלורד בריטני, בקדה לא ברכני,    והמריא לו, זכורני, לתבנית תחת־הנר –    לתבנית של ראש אתונה על קירי באור הנר –    שמה נח – ולא יותר.        בעינים בו דבקתי ומתוך עצבי שחקתי –    על גאות פניו שחקתי והתלתי בו לאמר:    ""כרבלתו מקצת נקרחת, אך לבו הוא לב אל־פחד,    אלופי מעמק שחת בו הליל שליט ישר!    מה שמך בין שרי־תפת, שם, באפל גיא עכור?""    ויקרא: “אל עד־אין־דור”.      כה אמר – ברור שמעתי, ותמוה לו תמהתי,    אם-כי טעם לא הבנתי – לא יכלתי עוד לפתר:    מי שמע כי בוא תבאנה כנפי־טרף תוך־מעונה?    מי על סמל ראש אתונה, כה בליל, חזה צפור –    עוף מוזר, קודר כחשך, עז־מראה, קדמון, שחור    ונקרא “אל עד־אין־דור”?      אך לא זע, לא ראש הניע, ואחרת לא הביע –    כי אולי בזאת לבהו נשתפך עד המקור.    נח קפוא על האנדרטא – ולחשתי: ""למה באת?    כי מחר מבית־צרתה עוף תעוף אל אור ודרור –    כתקוות, כאח ורע, נוס תנוס אל אור ודרור"".    הוא קרא “אל עד־אין־דור”.      נזדעזתי – כי הפעם בא אמרהו אמר־טעם –    ואמרתי: ""בעליך למדך ביום מצור –    איזה דך נואש מסבר, מענה יגון ושבר,    שצמא שלות הקבר ופרש מגיל ואור –    שחדל שירי תוחלת, עד היו לו למזמור    המלים “אל עד־אין־דור”.        בעינים בו דבקתי ומתוך עצבי שחקתי,    וכסא סגל כוננתי מול הנר והצפור,    ונשענתי, נלאה־רוח, לקטיפת כריו לנוח,    והוספתי דם לשוח עם נפשי, צמא לפתר –    מה נבא לי האורח המוזר והשחור    בקריאת “אל עד־אין־דור”?      דם חקרתי והרהרתי, דם בזיו עיניו סקרתי;    מבטו לעמקי־נפש חדרני עד לבעור.    חזיונות ללא הביע… דמיונות ללא הגיע…    על כסאי לאט הרתיע נר השמן גלי־אור –    הוי, אותה על כר המשי הסגל בגלי־אור    אראה – אל עד־אין־דור…      הס! מה זה? הקטרת ריח? הד כנפי אראל פורח?    רחשן אזני מרגשת, אם עיני סגי־נהור!    "" לא נדני אל עדנה – זה צירו מביא לי הנה    כוס מרגע – תן-נא, תן-נא, כי ארוה ובל אזכר –    תן למחות זכרון לנורה – תן לשכוח ולשכר!""    סח העוף “אל עד־אין־דור”.      ""עוף-כנף או שר־של־מטה, כנביא עונה לי אתה!    ויהי־מי שהטילך, אם סופה או צר שחור, –    כי־על־כן נדחת הנה – לנותי שסר ממנה    גיל ואשר, ויכסנה ליל־צלמות, – בי, אמר:    היפרח צרי הישע? האמצא את הר־המר?""    ויקרא: “אל עד־אין־דור”.      ""עוף־כנף או שר-של־מטה, מעני נביא נתת!    נא חנני, והודע־נא ללבי רווי ממרור,    אם מקבר אעברה אל גן־עדן, המסתורה    בו תופיע לי לנורה, בת־אלמות, עלמת־אור –    אם אראנה ברקיע מזהירה בנזר־אור?""    ויקרא: “אל עד־אין־דור”.      “צא ולך, שטן!” רעמתי בחרון אפי, וקמתי, –    ""שוב לסער, שוב לתפת – שם יאה לך מדור!    אל תשאיר נוצה שמתה – אות לשקר זו נבאת!    אל ביתי פרצת פתע והבאת בו מגור –    אל תפריע, צא, עזבני ערירי בדמי ודרור!""    ויקרא: “אל עד־אין־דור”.      ונשאר, נשאר נטוע – לא ינוע, לא יזוע,    לא יסור מראש אתונה ולנצח לא ימור;    ומבט עיניו מביע חלומות שטן מריע,    והנר אותו מגיה ומרתיע צל שחור;    ונפשי לאור וחפש מהכתם השחור    לא תקום – אל עד־אין־דור!     הערת המתרגם לתרגום “העורב”      במקור האנגלי, פזמונו של העורב המשיח הוא “נורמור”. הוראתו “לעולם לא”, או “לנצח לא”, וכן גם העתק בנוסח הראשון של התרגום העברי (“מולדת”, סתו 1914). ואולם באר אדגר פוא במאמרו “חכמת החבור”, כי בחור בחר במלה “נורמור” דוקא בגלל צלצולה – בגלל הברתה הסופית “-ור”, שהיא, לפי דעתו, מתאימה ביותר לתכן ולרוח של הפואימה. ולכן, בנוסח המופיע כאן, תרגם הפזמון הזה על-ידי צרוף מלים “אל עד־אין־דור”.       "
4552,מיכה יוסף לבנזון,57,1,3,3,1,0,0,מיכה יוסף לבנזון,"   	 	 	    (בעקבות הורץ)     אשרי האיש שנתו לא יגזולו  דהרות אבירים, רעם עגלות צב,  רעש מחי-קבל רנת אשפה וחץ,  או אם צי מערבו נפץ אל הסלע;  מרחם אדמה לא יבואנו רגז,  יבז מכמני זהב ויקר סגלה,  ובצאלי נעם יבלה ימיו טפחות!  ילעג להיכלי-ענג אוצרי חמסים,  יתקלס בעצב רובץ לפתח ארמון,  ישחק לכילות ולבתי כלאיה,  נוצרת כספה באין שנת לעיניה,  שחר בגיחו מרחם ויספר1 שחקים,  יקום מיצועו המעלף ירק דשא,  ומחזה נעם הצפירה ירנין לבו  ואת נותני זמירות יפצח רנתו.  צפור בודד כי יכנף תחז עינו  ורוח צח כי יטלטל עפאי כל עץ;  על דשאי נאות שדי תלהטנה קשתות  ומעל ראש הר נשפה יגע בעבים;  ירא חמדת הגבעה סוגה בשושנים  ועת אניה שם נשאת על כנפי רוח,  על כתף המים נצתה גם נעה  אך תחנף בה עין תאבד בתהו!  אז שחק לבן-עננים יבחנו עפעפיו  ואהל אפדנם נשקף בראי הנהר;  ושמש ישו אורו על רבים מים  ובסבכי ירקרק תצת אש ארגמן;  בחביון יער אפל ישרך דרכהו,  בין ערוגות שושנים שם ופרח  על חלוקי חצץ יבלי מים יבכיו,  משקע מימיהם כשמן יוליכו,  רוח לא ידלחם, לא ירעימם סער.  בין משכיות פרח ירנן שיר-תודה:  בארזים נטעה ימינו ישלח תעלות,  ישרוק לדבורה, יארה מור דבשה,  ישק נצה ושיח, יבצור ענבי חמר  ויעזק גנת אגוז יסיר באשיה!   **   שם בנות שלמו שם לא ינוה רשע,  שמה תם וישר אוו למו מעון!  שם נעמי ברה תצהיל לו פניה,  חכו יבוז נפת, לא יבין מנעמים;  גיל ורעב מר אכלו למתוק ישימו.  ועת חבלי שנה עפעפיו יאחזון,  שמורות עיניו לא יאחז העון.  על רהבי-שטים שם הוללים יהלו –  על מדוחי-שוא בני קרת יתאמרו,  אך הוא בחבליו הנעימים ידע שלו,  אף נחלת שפרה לו בנעמי לו נעמה!         מענין ספיר, עיין רשב""ם שם (איוב ל""ח, לז).  ↩           "
330,רחל בלובשטיין,5,0,3,4,1,0,1,רחל בלובשטיין,"   	 	 	     רגע אחד ארך,    לחוצה אליך    בערבי רחמים ורך –  אדע מרגוע    של הלך מכה-שרב    היושב לנוח    בצל היער העב.  אשכח שכוח    כי יצאה בי יד הגורל    ההופך לאבל    את חג חיינו הדל. –  לחוצה אליך    בערבי רחמים ורך    בלא ניב, בלי נוע,    רגע אחד ארך – –        "
5962,יהודה קרני,332,1,3,4,1,0,1,יהודה קרני,"   	 	 	     בכל תקפה קללת “מוחרם”,  העיר כסדום ועמורה;  כל איש – כחמור (נוסיף עוד: “גרם”)  וכל אשה – כחמורה.    סבלים עובדים בפרך  מזיעים הכתפים;  המסרת – עוד מתרח?  או מזמן של התרפים?    כל העיר כלה מכרחת  כהרף עין להגר;  כל ביתך – כמו ברחת  ואוי לך אם תפגר.    הוי ה“משך”, הוי ה“משך”,  ה“מוחרם” היקר;  המשכיר נושך בנשך  ומדרבן דרבון בקר.    כל אשה כמו “מנשלת”  כל דירה – שממה כתל;  כלום אין כלל וכלל יכלת  ה“מוחרם” לבטל?    איש רוכב על גב רעהו  ושלחן על גב שלחן;  “שלטון אירופי”! אך איהו?  כלום “מוחרם” הוא פלחן?     הארץ, 11.5.1932       "
2152,שמואל הנגיד,32,1,1,1,1,0,0,שמואל הנגיד,   	 	 	    חברים החפצים / ר'        חברים החפצים לעמוד על–    ידידותם בלי כחש וכחד    בטוב וברע יחלו זה פני זה    ומנות ישלחו אחד לאחד.        
1504,יהודה הלוי,26,1,1,1,1,0,1,יהודה הלוי,   	 	 	    לרבי יוסף בן עזרא    הלבי ים ממלא על גדותיו  ואם עיני עינות שאבותיו  לפזר בם חרזים כבדולח  ואין אסף לפרט מחברותיו  אהה לי מזמן אשאל שלומו  והנו יערך לי מלחמותיו  וכל כליו במלחמתו בזיתים  עדי היה נדד ממשלחותיו  ושלותי לכל חציו עדי יום  דרך פרוד ביתרי קשתותיו  ועפר נכחדה נפשי בחשקו  ושני אתנה פדיון שנותיו  כלי מות עלי עיניו ערכים  וצוף מרפא וחיים על שפתיו  חצות ליל תחזה שחר בפניו  וערב תחזה ממחלפותיו  נטשתיהו ולבי לא נטשו  ואם רבו בחשקו עצבותיו  ואיך ישקט עלי עיני מעט נום  ורוחות הפרידה גלגלותיו  והפקדתי עלי לילי לפקיד  היות שמר לעדרי מזלותיו  וחיי ירחקו ברחק שחריו  אשר אלאה ספר למצא קצותיו  ואראה עש וכימה כי יאירון  וסהר יעמד על משמרותיו  ועת יאור ועת יחפר ויבוש  ועת ישתחוה ממעלותיו  ואמרתי הלא יוסף כבר סף  וספו מעלי ארץ שנותיו  לאי זה בן אנוש יקוד צבא רום  למי ישתחוו כל רבבותיו  השיבוני לאור צץ מספרד  ועל יומם וליל ממשלותיו  שמו יוסף ושר החן וההוד  ונאמנו במפעליו שמותיו  אשר גבר ורכב במתי עב  עדי היו בני עש מרכבותיו  וידע מזמנו מחשבות  ונלאה הזמן ממחשבותיו  ודרך הררי חכמה ונלאו  בעליה מצא את מעגלותיו  ונתן מעלת שמש הדומו  וראש ככבי מרומים מרגלותיו  שמו יסב כסב גלגל מסובב  ונודעו בקצות עקבותיו  וההוד אחריו ירדף ואולי  יהי במאספי כל מחנותיו  בני איש מעצותיהם קנות הון  והוא לקנות נדיבות מעצותיו  והוא למד פתח יד ולו שב  לקפצה מאנו לו אצבעותיו  ונדבותיו כמיד האלהים  בלי עצב וירבה מתנותיו  רחב הלב כרחב ים ומלא  נדיבות אך ירשם מאבותיו  וגם הוא יאצר אוצר נדבות  אבל בידי שאלות מפתחותיו  והוא כעץ יבכר יום ביומו  ולא ימנע לשאל מגדנותיו  ולו עט יעבר ברק ברוצו  מזמות יערך היו אחותיו  ויחפיר בו חניתות תחכמוני  בהעיר על מקנאיו מגערותיו  ומשל בו עדי כי אין להשיב  כתב ידו וחותם טבעותיו  זמן לבש פאר שרים אבל הוא  רביד בגדו והמה מפשעותיו  שריג שרק ונטע נעמנים  אשר ממר וכפר אשכלותיו  בחיר דודים תהי נפשי פדותו  ותהיה לו לצל ממחלותיו  גביר פלח בפרודו כבדי  ונאמנו בלבי משמרותיו  וכל יום אשאפה רוח פאת ים  ואשתומם לנוכח משכנותיו  ואולי יעלה ריח בשמיו  ואכיר באויר עב תימרותיו  אלהים יעביר מדוי חלייו  וישיב הרפואות מחלצותיו  וממי ים יגבר את ששוניו  וירבה את שלומו כמעותיו.         
3487,אברהם אבן עזרא,46,1,1,1,1,0,0,אברהם אבן עזרא,   	 	 	     נאם אברם אסיר תקוה    אשר פתח עני יתרו    עדי הלך חצי לבו    וענה הנדוד יתרו;    וזה פרש בפרשה    תחלתה דבר יתרו.             
3548,אברהם אבן עזרא,46,1,1,1,1,0,0,אברהם אבן עזרא,"   	 	 	     הישמעאלים – שיריהם באהבים ועגבים,    והאדומים – במלחמות ונקמות,    והיונים – בחכמות ומזמות,    וההדיים – במשלים וחידות,    והישראלים – בשירות ותשבחות לה' צבאות!          "
4377,נחום סוקולוב,53,1,3,4,1,0,0,נחום סוקולוב,"   	 	 	    האהבה /       א   אני האמלל ראיתי אהבה בתענוגיה,    ועתה מחולל אני ממצוקתה ונענה ממכותיה;    עד אשר על אהבתי עתה נחמתי,    כי התמוטטו מורשי לבבי, נרעלתי, נפעמתי    וחשך על פני תהום לבבי הפצוע,    יגוני קודר, מחשבותי סוערות ואני פרוע.       ב   עתה תמשכני נפשי כזרם מים כבירים,    כאשר יתגעשו גלים ומשברי ים אדירים;    אך נסתרה תקוה ואפס ישע    וחפצי לא אוכל הפיק גם במעל ופשע;    ורוחי ינהם בזעף וייבש גרם    ומחלת כליון-עינים תכני חרם.       ג   מה היא עושה עתה? מי יתנני לדעת    ויציל את נפשי מהשתוחח בכעש,    ואוקירהו כאלוקים וכגואלי אכבדהו,    ואקימהו על, על ראש שמחתי אשאהו.    אך לריק בקשתי, דברתי נשחתה,    אפסה כל עצה ותקוה נכרתה.       ד   מה היא עושה עתה ומה היא עתה חושבת?    מה עיניה ולבה וידה כידי כותבת?    היש מכאוב כמכאובי, לצמיתות לבי מכרתי,    גם שכנתי שלום וארבע[ה] שבועות עמה גרתי,    ועתה אם גם אתרגז ואת יומי אקלל    אשתגע ולא יועיל, רק את כבודי אחלל.      ה   בעד כל הון לא אוכל ראותה בזה הרגע,    אם גם אתהולל כמקרה ופגע.    שמשי נחבאה ואני באימה חשכה,    תועה בנתיבות עקלקלות כחלכה,    ונפשי העמוסה תעיק לה תחת משא לעיפה    ועצבת אכזריה על לבבי חופפה.       ו   מה היא עושה עתה ומה היא חושבת,    ואם נפשה עתה מאהבתי נלבבת    ואם כמוני עתה עלי מתרפקת    ותמשל בנפשה והיא מתאפקת?    אנכי עיף משאת, כמעט כשלתי,    מי יתן ואל אהובתי עתה הטלתי!       ז   כי אז אמצתיה בזרועותי ברב-כח    וחבקתיה… באין מנוח,    ועתרת נשיקות עליה אצלתי,    ואל חיקה, אל לבה, העמקתי צללתי,    ואת רוחי חפצתי ברוחה לצקת, –    כי גדלה אש אהבתי ונפשי דולקת.       אור ליום ד' חיי שרה התרל""ו. פלאצק.       "
6274,יהודה קרני,332,1,3,4,1,0,1,יהודה קרני,"   	 	 	     בדרך של מעלות ומורדות מירושלים חברונה  ערביות מצמקות תשאנה על ראשן     סליהן הדלים;  ועל שדות חרוכים מחרב ערב תרעה צאנה,  וממשכות מקשקש ענבלן של אורחת הגמלים.    ובאפסר, המקשר את כל הגמלת מצואר אל צואר,  ערבי מנהג כבדתו לכנען;  ובהברך הנהג את גמלו האחד לנוח ממעבר למעבר,  אז יברכו כלם תחתיהם ורגליהם משתברות     מכבד הטען.    ויש, אשר פתאום יזנקו בדואים ממחבא ההרים,  ותמהה האורחה ושרבב כל גמל צוארו בשאלה:  הוי, למה הללו על כנפי סוסיהם כרוחות נמהרים,  האם לא יגיעו גם רגלי חברונה, בטרם רד לילה?     (נוסח ראשון של השיר)       "
2284,שמואל הנגיד,32,1,1,1,1,0,0,שמואל הנגיד,   	 	 	     טעמים יש למשרה החדשה    ואיננה כמשרה הירושה    וכל-משרה ישרתונה מבישי    בני-אדם יהי סופה לבושה    ותבנה ביד לחה מלוכה        /     ש    ותהרס ביד מלך יבשה    ותכונן מלוכה על חלושה    ולא תכון מלוכה ואשישה.         
3693,אברהם אבן עזרא,46,1,1,1,1,0,0,אברהם אבן עזרא,"   	 	 	     איך היה / כמו ציה / בית קדשי ואולמי,  וסר הודי / וכבודי / וגם עזי ותעצומי?  ברב פשעי / וגם רשעי / וזדוני ואשמי  אסרתי / ונמסרתי / בכף קמי וגם ל[…]  אכלוני / וכלוני / והגלוני ממקומי  ובאפיקים / בכל ארקים / נזרו אהלי לאמי –  אל תאיצו לנחמני על שבר בת עמי.    ביום צרה / [ויום] עברה / וגם אילילה,  ואת אב[לי] / כמו אבל / על עיר המהללה,  […] שמם / וגם דמם / מקום שירה ות[הלה],  וסר נרי / ומאורי / ופס זבח וגם עולה,  וכל שמחה / אזי ברחה / והשמו שיר גילה,  ויד צרי / בכל ערי / ואני בא[ת…..] לה –  ומשנאי / ומקניאי / נתנו [על על] שכמי.    [רם], באפו / ובזעפו, / אש העביר בחומותי,  [וי.ש.] / וגם השח / אל ארץ דמעותי.  וצר טרף / וגם חרף / והרבה כלמותי,  ויחלל / מקום הלל / וגם הרבה שוממותי,  ויגדע / מקום מדע / וכל אנשי מזמותי,  ודכאני / והלאני / והגדיל את נקמותי –  והן כלה / וגם בלה / אלהי בשרי ועצמי.    המון ש[ר]י / ואדירי / באף ספו וגם כלו,  גם חכמי / ותמימי / במו חרב שכלו,  ובן תרדיון – / ברב קשיון / ענוייו הגדילו.  ועת נתפש / ביד נמאס / וצרים בו משלו –  הוא ואשתו / וגם בתו / ביד אויב נפלו  ברב צרות, / וגזרות / עליהם אז הטילו;  ושלשתם, / בעת צאתם, / קבלו וגם סבלו  דין יוצרם / ואבירם, / והודות לאל מללו –  לזאת אקונן / ואתאונן / בעת שבתי ועת קומי.    מרב דויי / וגם שביי, / אלהי, שור והביטה,  וכל אויבי / ומריבי – / אותם באף המעיטה,  ואליהם / כפעליהם / השב וגם תשפוטה,  וכוס חמה / ביום נקמה / עוד להם הלעיטה,  לענותם / להכותם / ורום למא[…] תנקיטה.  וכל אונן / אזי ירנן / בעת אותי תשקיטה,  ואז נשמח / בעת […] / תוגרמי ואדומי.        "
2713,שלמה אבן גבירול,40,1,1,1,1,0,0,שלמה אבן גבירול,"   	 	 	    חתימה: שלמה   שלום לך דודי הצח והאדמון    שלום לך מאת רקה כמו רמון    לקראת אחותך רוץ צא נא להושיעה    וצלח כבן ישי רבת בני עמון    מה לך יפה-פיה כי תעוררי אהבה    ותצלצלי קולך כמעיל בקול פעמון    העת אשר תחפץ אהבה אחישנה    עתה ועליך ארד כטל חרמון.       מקור: שירי הקודש לרבי , מהדורת דב ירדן, ירושלים, תשל""ז, 324.       "
5614,יעקב שטיינברג,261,1,3,4,1,0,1,יעקב שטיינברג,"   	 	 	     “ארבעה נכנסו לפרדס…”   א   הפרדס נטוע אילנות הלכה,    אמירי אגדה בשדרות נעזבות;    סבך רענן צומח מבינה נשכחה,    חשופים יתפתלו שרשי נשגבות.    נרד דמיון לא עז יצף דקל קרח.    ואזוב ענוה על גזעים עתיקים;    ברקב ארזי-אל פרחי-תם חדלי ריח.    ושריגי באושים לבטח מוריקים.    וכבול הפרדס על עציו ופרחיו    כגן נטע אל ביד נמהרה וזעומה;    וגדול הפרדס ונסב ורחב —    ובקרבו כאהל דל מט בית-האמה.   ב   אמה קטנה וקשובה    עלפה דם במלונת-אימים,    ויום ולילה תכבד אזנה    ברן העצים השוממים.    אלת ברית את פיה סגרה,    חותם-אל על סגור לבבה;    אך ברוחה תרגז תמיד    חידת שפק ומחשבה:    אם לא נסב זה הפרדס    כגורל-עד ויגון נצחים,    ורק סחרחרת-הבל אחת    אמון נוטריו הנדחים?   ג   ארבעה שנכנסו לפרדס הזה,    לראות למה יגדל לפרע ולמורא;    מה נשרה לעד שם הנצה הצחרה,    זו חמדת כל עם ותפארת לה קרא    במליצת כל פה.    וילאו ארבעתם למצא נתיב צר    בו ילכו לתמם דור חי ומורשה;    ותך את השנים החזות הקשה,    ורוח שאט את השלישי לבשה —    ויפן כזר.    הרביעי התהלך בשלום ובתם,    ונפשו התעטפה בסודה ובגילה;    אך שמץ מגיל זה העת לא הצילה,    ופתרון הסוד יצור אנוש לא גלה    עד אחרון היום.        "
6791,חיים דוד נוסבוים,402,1,3,4,1,0,0,חיים דוד נוסבוים,"   	 	 	     (Orchard Street, New York)    ב“נוה-ירק” הבירה, במזרח העיר,    במגרש, בחוצה, על קרן כל קיר,    מדלת העם, אנשים ונשים,    ופליטי כל ארץ, שמה נפגשים!    מ“גנת אסתר” ינהרו המונים,    אלה ל“עסקס”, ואלה “לודלבה” פונים,    ואיש על איש, נדחקים, נדחפים    “בשדה תפוחים” הרחוב, כעלים נדפים!    ממצפוניו השחר יגלה את סודו,    יוציא אור טמיר, השמש בהודו!    יפיץ מאורות ונגהות לבנות,    נעלמות מעין של יושבי קרנות!    כי שמימה לא יביטו, מעשיהם הבל!    השוק מנת חלקם, המסחר להם חבל!    ועל חלקת רחוב “שדה התפוחים”    חולקים בבצלים ובדגים מלוחים!    כמדבר הרחוב, אין עשב, אין שיח,    צמח אין, רוח בו לא יפיח!    כחיל הארבה, כחגב לרוב,    אוכלוסין יכסוהו, רצוא ושוב!    הלא המה ה“פדלרס”, קטני הרוכלים:    עגלוני “פוש-קרנים”, אלה האוכלים    את לחמם, הקרן, ואומרים, הא עיקרא:    “זבין וזבין, תגרא איקרא”!    ""נשים! שתים בעד חמש אגורות,    כתנות, מרבדים, נרות, מנורות,    אנא, קנינה, ובעשותכן ככה,    על ראשכן תחול, תשכון הברכה!""    לצדדי רחוב “שדה התפוחים”    “טנימנטס” גבוהים כענקי כסלוחים    ובתוכן ישכונו גרים, תושבים,    ובקרבן בני אדם פרים ורבים!    מבעד החלונות יראה הטף,    ויונק שדים, מפשע עוד חף;    בחרף, בשרם סמר מקור,    בקיץ מזעה ירטב העור!    על המדרגות ילדים וילדות,    אבות, אמהות מספרים אגדות!    נערים ונערות על צחוק תום    משחקים בכל עת, יום ויום!    רק פס רקיע משחקים ברוכים.    יופיע ברחוב “שדה-התפוחים”;    רק זיק מנגה האור הטוב    יאיר הלבבות במחשכי הרחוב!    וליושבים בקרבו, אנשים ונשים,    מדלת העם עבדים נגשים,    יקר מכל “שדה-תפוחים” הרחוב    תהלתו בפיהם, לא תספר מרוב!        "
3464,אברהם אבן עזרא,46,1,1,1,1,0,0,אברהם אבן עזרא,"   	 	 	     אלים ברוצם באופניהם / לילה ויומם –    עושים באימה רצון קונהם / על כל מרומם.  בהם משוש לב בשמחת יין,    כי הוא ישורם ולא העין,    כל יש ויש שם – והפך אין.    ספרי אמת הם וכל דיניהם – / השם חתמם,    שם הדברים על אפניהם – / עזו רשמם.        רוח אלהים בפלא נעלם    תניף צבאות אשר מעולם,    יוצאים ובאים עלי פיו כלם –    כל צד וצד ימלאון עינים, / אור ממקומם,    לא יחזון אל – והוא ביניהם, / תוכם ועמם.        מאזני שחקים בלי כפים    יתפש; ואם נחשבו שמים    נגדו כמו שחקי מאזנים –    ישקל ברואיו בכף מאזניהם,/ ראשם כתמם    צדק לעולם, וכל אבניהם / כהם בעצמם.          "
1982,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	    (עד אבוא אל אדוני שעירה)   אחים נחנו מבטן מלדה,    אני הצעיר, ואתה הבכור    זה רבות ידך עלי כבדה,    נשוא בל אוכל – אשאף לדרור.    אבינו לפני מותו ברכך,    אחי עשו, איש שעיר:    ""כי תחיה על חרבך    ואותי תעבד, אחיך הצעיר"".    אותי תעבד! ובמקדש אלהיך    לבן עמי – תכרע ברך.    אך עלי תנחת ידך    בנשק תצא, חרב על ירך…    הנה זה שנים אלפים    רצחת, טבחת ילדי ועוללי.    מדם אדמו זרמי המים.    חציך שכרת מדם חללי.    נלאיתי נשוא אחי העול    נלאיתי נשוא דברי בלע…    אם כחי רק בקול,    קולי כפטיש יפוצץ סלע…    עברו השנים אחי הבכור,    חלפו הזמנים ימי מחשכים,    גם עלי יזרח האור    וגוי לא אתן עוד למכים…    כתר לי זעיר, אחי בכורי,    ארפא ממכותי בידך הכיתי,    כתר לי זעיר, וישעי – אורי    יחבש פצעי מהם חליתי…    רוחי עליך אז אעירה    לא אפחד ממך, פרא עם פראים,    אז אבוא לאדני שעירה    ובהר שעיר אקרא: “ברקאי!!”          "
5294,דוד פוגל,206,1,3,4,1,0,0,דוד פוגל,"   	 	 	     אבואה עירם אל פתחך ויחף —  אל בי תבושי.  ימי השלוים בסערך הן תחרשי,  לכן אין-משוט אל כל צד אסחף.      ממקור דמיך כי דמע יזל ללבבי,  נרוה גם שנינו, אני ואת,  עד אם תשקט נפשך ותרן אף בלאט —  ועיניך עיניו של אבי.      על פי בורנו עוד רגע קטן נתמהמה.  הנה רפתה כבר ידנו ושך זה הכעש,  עתה רק טוב לנו שבת אין-מעש —  ותבל הן נשתנו בחוץ זה-כמה.       [המקור האשכנזי]   אל פתחך אבואה עירם ויחף —  אל בי תבושי;  שמשך השחורה יצקת עלי ראשי,  אז נשבר משוטי, לכל רוח אסחף.      ממקור דמיך דמע כי תשאבי  ורוינו שנינו, אני ואת,  עד ישקט לבך, אף ירן אט —  ועיניך עיני אבי.      על מפתח בורנו עוד רגע נתמהמה.  הנה רפתה ידנו ושבת הכעש,  עתה טוב לנו שבת אין-מעש —  ותבל נשתנו זה-כמה.        "
3511,אברהם אבן עזרא,46,1,1,1,1,0,0,אברהם אבן עזרא,"   	 	 	     בשם אל חי הגיון לשוננו, / בעוד רוח חיים באפינו.    אמונתו תראה אמונתו    ומי יוכל בוא עד תכונתו?    בשמים אותות תבונתו,    צבאימו רצים לעינינו / ויורונו הנה אלהינו!        בעבי רום נכתב דבר צחות:    “ראו אל חי מושל בכל רוחות.”    ובברקים שם נחזה שיחות,    והארץ תקרא ותעננו / וההרים יענו בפנינו.        ראו מעשה הצור בעץ פורה,    עדי שרץ מים אמת יורה    ועוף כנף אל פועלו קורא,    וכל רמש קולם יחננו / וסוד חיות בשמו ירננו.        מקור חיים, את החייתנו    ולקרא את שמך קראתנו,    לזאת בדמות מלאך בראתנו;    ואם חטאת אדם תמיתנו – / הלא אתה תשוב תחיינו.          "
5801,יצחק קצנלסון,277,1,3,4,1,0,0,יצחק קצנלסון,   	 	 	      תמונת השער.jpg        
3566,אברהם אבן עזרא,46,1,1,1,1,0,0,אברהם אבן עזרא,"   	 	[אור כבוד אחד] 	     אור כבוד אחד / אין לגדלו חקר    צח, ויופיעו / בו גלילים נוגהים.  בניני עולם / נצבו בגללו,    נכבדי חילם / שת בחלדו כלו,    תארם נעלם / מראות – אכן לא    פעלם נכחד, / יחזם המבקר.    והם יניעו, / בו לבבו יהים.  ראש גדלותיו – / אין לפניו אישון,    זיו תהלותיו – / כי באין קץ ראשון.    בו פעלותיו; / אם ידבר לשון –    רב והתאחד, / זה וזה לא שקר;    ועד יגיעו, / אחריו הם נגהים.  מדברי גלגל / מספר נמרצים,    בהדר אל גל / כי יקרו העצים,    כל ישר מעגל / בעגולו רצים –    כי ברן יחד / כוכבי בקר    ויריעו / כל בני אלהים.         "
6247,יהודה קרני,332,1,3,4,1,0,1,יהודה קרני,"   	 	 	     ראיתי את ירושלים מעל הר הצופים  והיא שלמה וכלולה,  קטנה, אך אין לה סופים,  ומתכנסת ואינה מתכנסת בגבולה.    מזרחה, עטופים כחול,  לבן ותכלת  מכהנים הרי יהודה, ודמומי קול  מהרהרים ברכה ומקטירים סממני השחלת.    מערבה משתרע מדבר השממה,  והוא חדגוני וגם מתהפך בגוניו,  והדממה, זאת הדממה  של עולם גלום עם אייו ואבניו.    ועל הגבעות והגממות  עוד לוחשות גחלים,  וכאלו המגמר מתגמר שם בין השממות  מהבהוב גחלי שמש על מחתות הצללים.    ותהי לי כל ירושלים  כגחלת אחת, הנשמרת  על המזבח, ובאו והיטיבוה במלקחים,  ולקחו ממנה רצפה כל לאם וכל משמרת.        "
6140,יהודה קרני,332,1,3,4,1,0,1,יהודה קרני,"   	 	 	     כבדה עלי מאד, ארצי, כפך  ולא אצא חפשי;  אולם הרפי נא רגע קט — ותשתפך  עלי נפשי.    על אדמתך תמיד נסכתי מלשדי,  גם תתי מדמי:  הוי, תניני נא רוה גם פאת שדי  עם רנני ועם דמעי.    הקלי נא מעט את קשי דינך,  שלחיני רגע אל ביתי —  ואף אם לא אדע אם חמסינך  דבר־מה הניח לי בראש זיתי.        "
3574,אברהם אבן עזרא,46,1,1,1,1,0,0,אברהם אבן עזרא,"   	 	 	     איה נבואות נביאים קדומים / לעם הוא מפזר בין העמים.    בגלות ובדלות יושב משמים / כי ארכו לו שם הימים.        ביד ישמעאל לבוז היינו, / נסנו אל אדום ולא חיינו,    ולא אמרו: מה זאת עשינו? / אשמים אנחנו על אחינו!        רעת בן בכור הבהילתנו, / אם חטאתו אז הגלתהו,    גבורת אב לא הצילתהו / חיה רעה אכלתהו.        היך בת נדיב ביד זר מכרה? / כי זכור אני בתורה הורה:    אם ימכר איש בתו ועברה / לעם נכרי, לא ימשל למכרה.        מכור בלא הון רבו מושליו / לפני אל חי ירבה משליו –    אולי נכמרו רחמיו עליו / ובא גאלו הקרב אליו.           "
4339,אלתר לוין,50,1,3,4,1,0,1,אלתר לוין,"   	 	 	    סהרוריה /        בנשב צוף לילה, בירוד הטל,    בנפל זיק כוכב, זיק אש מעל,    בהאיר זיו סהר על גיא והר:    שרפים מתלחשים,    פארות מתרחשים,    ועולם סהרורי שירו לו שר…        בגדל כוס שושן, בשגשוג נצן,    בשתות טל לילה ירק וגן    ויונקות הזמירות חרש על בד:    קורצים עטלפים    מסלעים וכפים –    ואלם הכדור ושותק לעד…        אז פיות הצנועות תפתחנה השיר,    המתק התנומה לקיר דוד העיר,    לרקם השקט, לשורר ליצור:    ואלפי ענים    צופי שמים –    ויחיד המשורר היושב על צור…        "
6984,קורנל אוייסקי,445,1,3,3,1,0,0,קורנל אוייסקי,"   	 	 	     הכשדים – לדמים כנמרים ישאפו –  בת־יהודה סחבו בגולה לנוע;  אש שלחו בציון ויסודיה ערו.  ונביאה, כגבור בני־קשתו כי ספו,  נדם בין עיים, בשרעפיו שקוע;  אך לעתים יאנק מכאביו נעכרו.    ובפרשו כפיו בבכי יאנח:  – ""עמי, הו עמי, איפה תתגלגלה?  אי תהומות אותך מעיני החביאו?"" –  והנה על ראשו עיט לבנון פורח,  נוצת אברתו מדמים נזלה  וזרע אדם הוא נושא במו פיהו.      ויקרא ירמיהו: ""אי מימי שלח,  ששם בנות ציון בנשף נקבצו,  וכאילות שדי לאור סהר חוללו?"" –  ולכס הנביא, ביגונו ישח,  לטאה ואנקה לאור שמש פרצו,  ולכרכר באפר רותח החלו.    וימת לבו ומר יתיפח:  – ""מעשיך, אלי! כל שפה תביע,  אך אי היכלך? אי כהן ושירתו?"" –  והנה מהיכל קול שועל נובח,  וילל ממזבחו ההרוס השמיע;  ומזבח אלהים עוד העלה תמרתו.    ויקרא ירמיהו: ""אי אוסרי מלחמת?  איכה, המלך? שריך כלהם?  האם גם בלבך הביא צר חרבהו?"" –  ומנקיק אפל התעופפה תנשמת,  התנגפה בקירות ביללה ונהם –  כמושל עם יהודה זו עורו עיניהו.    והנביא כרע לארץ בבהלה  רוחו ובשרו לעפר דכאו,  ולא יסף לשאול ולנסות שמים.  ובלבו בו תעיק מעמסה נוראה,  כמו שעירים כלם עליו התמלאו,  לשברו ישחקו, יחרקו שנים.    מפני הנביא כל יראה עברה,  ויקרא בשיחו: ""אב אתה! ואיככה  בניך, צורי, עד כלה תרדפה? –  אל על הביט, והנה שקמה נחרה,  נחשפה אדרתה וצמרתה השלכה,  שוכה אכלה על פניו נופפה.    ושלחות לרב מגזעה תצאנה,  בדים רעננים מול שמש יעפילו;  ואת פני האדמה, להבה שרפתה,  מקלעות נצנים בצלליהן תכסינה,  יעדוה תקוה ופנים יצהילו.  וירא החוזה, ורעי אל בן עתה.        "
4330,אלתר לוין,50,1,3,4,1,0,1,אלתר לוין,"   	 	 	     ויצא כברק מעוף רעש ורעמים    ועבר כה חזק בין תלמי לבבכם    וזעזע וטלטל כרגע נפשכם    קול זה האדיר הקורא לכם:    “העיזו לקול!..”    אכן לשרידים מתגלים אלהים!    לפלטי הזעם ושארית התלאה,    מגני העבר ואודים מצלים,    להם קול קורא הקול האדיר:    “הכנו ליום!..”  לא תשמעו תמיד קול זה ממרומים    כי ענו הקול ומתגלה לפקידות;    אכן כי יקרב הד פעמי הגואל    אז ירעם נפלאות קול זה ממרומים:    “יום אדני!..”    והיה כי תשמעו קול זה ממרום    וידעתם כי קרא לכם אלהים;    ויצאתם המחנה וקראתם גם אתם    לגאלים הבאים מצפון וים:    “האות האחרון!..”        "
554,חיים נחמן ביאליק,6,1,3,4,1,0,0,חיים נחמן ביאליק,"   	 	 	     קול מעמק, קול מהר,  קול מעיר וקול מכפר.  קול יריע כשופר!  קול פולח האויר,  מר צורח ומזהיר.  מר צורח, מתיפח,  בענן אבק פורח:      תרו־עה, תרו־עה, טרו־טו־טוט –      מי יריע, מי יעוט?       המכונית היא במעופה,  הרודפת, הרדופה,  גלגליה כסופה.  נחל, גשר, חרשה, גיא –  טוסה, נשר, אין לי פני!  טוסה, נשר! קל, מהיר פשר,  מרחקים תביא בקשר.      חתר ושוט בתנועת טוט,      עיר אל עיר תחרז בלי חוט.        הנה באה ופרחה –  מי יודע את־ארחה,  מי יודע את־טרחה?  שבעת־יגע, למודת פגע,  ארחות־איד ובלהות רגע –  שקד, נהג, על־יד ההגה!  מיל – ניד עין, מיל – בן־הגה!      חיק עולם כחץ פלח –      טרו־טו־טו – רכב וצלח!        הי, פלוני ופלמונית,  הטירון, הטירונית –  הזהרו במכונית!  מי בכם ולא יחוש  דפק לבה הנחוש  חיל גרמיה הכבוש –  חיל גרמיה, גיל קרביה –  הוא אל יט ידו עליה.      הוא – לאט לו במכונית,      טרו־טו־טו, היא זידונית!      אך בן־חיל הנהג,  לו עין עיט, יד רב מג,  אין לפניו קיר וסיג.  חד כפרס, שוט וחפז,  עד קצות ארץ יהרס,  עד קצות ארץ כרובו ירץ,  משתער כרוח פרץ –      תרו־עה, תרו־עה, טרו־טו־טו –      דרך תנו, הצדה שטו!      לו על־עברי פי־שאל  המכונית ארחה תסל,  ארח כשפיפון פתלתל –  הנוסע, אל־תדאג,  יד מושלת לנהג!  יד מושלת ומנהלת,  היא תבלם את־כרוב הפלד,      היא תבלם והיא תמלט      טרו־טו־טו, בבא העת!        כה נעוץ־עין במרחק,  בז לכל, לכל ישחק,  עז־הנפש ומסער  אל־כנו צמוד, ידהר  אך קדימה, הנמהר,  אך קדימה, רק קדימה!  קרא, שופר, בקול הרעימה.      תרו־עה, תרו־עה, טרו־טו־טו –      דרך תנו, הצדה שטו!        "
6686,חיים לנסקי,385,1,4,4,1,0,0,חיים לנסקי,"   	 	 	       הלילה תוך כלאי פרצה    שריקת רכבת־הרוחות.    לא־תיר לא־נים רגלי קפצה –    קדימה, קדימה, כל עוד כחות!    קדימה, קדימה! וכהרף עין –    על השלב, על המפתן.    אותי אף איש לא שאל: מאין?    אני לא שאלתי שום איש: לאן?    שטפו אפלות כזרמי זפת    מעל ומתחת חלוני.    לשלום פרידה בעקב הרכבת    נפנף סודר שלג מן הקטב הצפוני.    הנגבה, הנגבה, אל תחום המולדת…    אך מי החליף לי חלון בטנבור?    הקיצותי. ב“זאב”1 אצבע מתופפת:    הראש במכסה לכסות אסור.        “זאב” – נקב בדלת תא־האסירים.  ↩           "
3765,אברהם אבן עזרא,46,1,1,1,1,0,0,אברהם אבן עזרא,"   	 	אל צור קדושי (מיושב לראש השנה) 	     אל צור קדושי / אשא נפשי;    האזן לחשי / והעבר כחשי,    אל קדושי, / כבודי ומרים ראשי!    במעמד ומושב / שעה גר תושב,    בכל לבב שב / לך, דם ישב;    מהרה יושב / לעיר קדושי!    העלה, צורי, / צרי למזורי    ונהל עדרי / לציון עירי,    עבור ׳מהרי / שלש סאים ולושי׳.    מסורים בידי / צורר רודה    חושה ופדה; / וסות ישע עדה    לבשרה: ׳בגדי / ישע לבשי!׳    חזות ׳ולקחום / אשר הדיחום׳    תמהר, רחום, / לדלים נחום,    וחזון נחום / האלקושי.        "
1956,אפרים לוצטו,27,1,2,2,1,0,0,אפרים לוצטו,"   	 	 	    בבוא אהבה על אהבה, וחתונה על חתונה והימים ימי הבכורים / אפרים לוצאטו    א   מעל מרכבת אש, עתה השמש    ישיש לרוץ ארחו כדמות איש חיל,    צולל אל תוך הים עת בא הליל,    וכאור בקר יקום לוהט מאמש;    שלג וכפור בשביב אשו נמקו,    שדות יעטפו בר, אחים ישחקו.       ב   אחר סב העתים, אתה החדש    רשום בגלל הדת מורשה לנו,    על כן שנה שנה יתחדש בנו    זכרון יום הנורא נאדר בקדש,    כי במראה ההיא, שאין כמוה,    האל קרב אל איש, האיש לאלה.       ג   כל-ישראל אפוא יחדו נכונו    לכבוד יום המועד ביקר תפארת,    כי חוץ מן המשפט עתה ירונו?    האם על רב שאון אם לא יחגו    חג לי""י לא על נכון יחגו?      ד   אך, אם היטב אשפט, לא על הרגל,    לא על הוד התורה העם יריעו,    אחר הוא מבטם, יען יניעו,    [עתה אדע] אל בית משתה, הרגל,    שם בשמחות וגיל שתות יחישו,    ומשוש חתן על הכלה ישישו.       ה   משה הוא החתן, כמעט כי ערך    אשים בין המחוקק אל איש כמוהו,    בטוב הנו בוחר, מואס בתהו,    צדק צדק רודף כתמימי דרך;    ולעת כזאת מצא לקראתו עזר,    תוחלת ללבבו, ולראשו נזר.       ו   רחל היא הכלה, נותנת דופי,    אל יתר הבנות בצבי מראיה,    ולנכח זאת, את שם האל יראה,    שקר החן אצלה, הבל היופי;    אמנה דודה והיא כתאומים המה,    אליה הוא, אף היא אליו נעמה.       ז   הגיל עוד יתגבר, כי על הצמד    הזאת ההללה עוד יש אחרת,    עוד אפריון עשו על רב תפארת    אלחנן ודבורה בחורי חמד,    שפתותם שושנים יטיפו לקח,    אף טבו דודיהם מיין הרקח.       ח   על השלל הזה גבה החשק,    התאזר בגבורה וילך רהב,    הפיץ מכה אל כה זיקות הלהב,    וכבר נסו רבים מחץ הנשק;    הן הקרה מכל-לבב נסוגה,    אש מסביב תוקד כברקי נגה.       ט   הנה כי כן אף בלבבי מעתה,    אף בלבבי שלהבת אש בערת,    שלהבת חפץ היא, היום עוררת    רוחי אל הזמיר, אמנם אחתה,    פן מלתי תקצר ולשוני תלא,    אל מול דודים הנכבדים כאלה.       י   שפעת אנשי השיר הכו הנבל,    הריעו בזמירות ובאמרי שפר,    אך אנכי, כי לא ידעתי ספר,    איככה ארים קול אל תוך החבל?    שיחי הן הוא תפל, שיחם טוב טעם,    לכן ייטב, כי אתאפק הפעם.       יא   מזה אפוא את בת שירי הרומי,    כי לא בין השרים מקום אליך;    אדע כי חוב גדול יטל עליך,    אכן אשם אין בך אף כי תדומי;    או בתהלות אם חפותם תקיפי,    הן לא על זאת כבוד ועז תוסיפי.       יב   לכן בין הבאים אל בית היין,    הלוך גם את אל הידידים מנגד,    וכטוב לבם על רב עדנה ומגד,    אלימו אמרי כה בשפל העין:    אכיר שמכם הטוב מירחי קדם,    אך בלשוני אין די מלה ואדם.        "
1801,יהודה הלוי,26,1,1,1,1,0,1,יהודה הלוי,   	 	 	     רדה עב טל רדה רוה אדמות    וחיה הנשמות הנשמות    ואט עד אשבעה ראה בהקיץ    תמונות שחזיתים בתנומות    ואולי הם במראה לא בחידות    ואולי צדקו הם החלומות    לך היום לך מצאת בשרה    מבשר טוב ומחליץ העצמות    בבא ממערב נר מערבי    ומים הערבה ים מזמות    אשר הושם סביב כל ים גבול חול    והושם לו גבול גביש וראמות    בלב כי לא ראות עין ראיה    חקרתיהו ובנתי תעלמות    הכי יש גוף יסבוהו מקומות    בתוכו לב יסבב על מרומות    עדה גאון ולך יאות ויגאו    למענך עלי שחק אדמות    לבבות מתמול חשק זרעתם    והם היום לך לשדי תרומת    אסף לך מפריהם רב תבואות    אהבים שבליהם לא צנמות    ורוח תעבר על הררי מר    ובינות הערוגות הרקומות    תשחרך בכל שחר ומרפא    כנפיה ובימינה נעימות    ומאת לב זרעתו בידידות    תשלם לך שלמה רב שלומות.        
4801,ישראל חצקביץ,78,1,3,4,1,0,1,ישראל חצקביץ,"   	 	 	         דממה כזאת, דממה כזאת – אלה רב־חסד!  חצי־הסהר ממרומים ישקיף,  ברושים עומדים בלי־נוע כמתקדשים בכסה  ודממה, דממה סביב.  כוכבים מספר; כל כוכב – עין ילד.  חשרת הפרדסים במקסם רזים.  זרזיף של שגב, מסתורין של פלא  מאן־דהו מלמעלה על הכל יזליף.      כוכב זוהר ירד, הכתיר אחת צמרת.  ארץ ושמים זה לזה יקשיב.  דממת פלאים כחלה את שבלה גוררת…  הנה, הנה אני אחד מהברושים!     ינואר 1939           "
3329,יוסף זליגר,44,1,3,4,1,0,1,יוסף זליגר,"   	 	 	    (קינה)   קוננו עדת קדושים,    נתאבלה בספירת העמר;    כי-נגדעו מגננו ברושים    וקצצו בנו בני גמר!        חבל אנשי דמים    התקדשו באות הצלב;    ויפלו על-מתפללים וצמים    ולהשמידם נתנו צו!        לקבר “אלהים” נסעו    קדושים קדשים ונבלים;    צלב בידם נשאו    ריקים ופוחזים ושפלים!        אנשים נהפכו לשדים    כי-הכל יכפר האבון 1    אדוקים נעשו זדים.    כי-כלם נשואי עון!        אם-הם השחיתו ורצחו,    יעקב ילקח לקרבן;    אם-הם התעיבו ונאלחו    על-ביתנו יביאו חרבן;        אם-הם בבערותם ורשעתם    צלבו אחד ממנו;    מגוללים עלינו אשמתם    ובנחלי דמים נחטאנו!        תורה ולומדיה שרפו    בשם אלהי הרחמים;    אבות על-בנים טרפו,    מבלי להשאיר מנחמים!        האמללים פנו לחשמנים    והם בנחבאים בגדו    בצרתם נמסרו לשאננים    וקהלות שלמות אבדו!        לבחר בשמד או-מות    היה עליהם להכריע;    לעמד על-עמדם כמצבת    או את-גבם להכניע!        להציל את-טהרת הנשמה    ולסבל יסורים בלי-קץ;    או להתענג על-אדמה    ולעבד לאבן ועץ!        בקריאת “שמע ישראל”    פשטו את-צואריהם לטבח;    גבורים כשרם מיכאל    במותם שבחו שבח!        בני קהל אשפירה    בגבורה נשמרו ממכשלה;    בעשרים ושלשה בספירה    שתו את-כוס התרעלה!        למה לספר ידענו?    הלדעת מספר ההרוגים?    וסדרי זמנים שמענו?    הלמנות הימים הנוגים?        אל נקמות הופיע    ונקם נקמת דמנו!    למנות ימינו הודיע    וכימות עניתנו תשמחנו!       נדפס “בת קול” גליון ט“ז, לבוב תרע”ג       אפיפיור.  ↩           "
2363,שמואל הנגיד,32,1,1,1,1,0,0,שמואל הנגיד,"   	 	 	    ולה אלי צדיק  ולו לידיד     יריבוני אשר ידעו אבותי /  למען יחזו נפשי מכורה  לאח עזב, ביום עזב מדורו, / בלבי אח ובצלעי מדורה.  עניתים: שוא אמרתם לי וכזב, /  ופתי יאמין אל כל אמירה!  התיקר מעלת נפש, ואינה / משרת את מתי נפש יקרה?  והאדון – אשר עובד אדונים / ועבדיהם ואורחיו בחבורה!    [5]  שמע יוסף, מאסף שר אבותיו / ומוסיף על שררתם שררה,  והמשכיל אבי סכלות, ומוליד / בשכלו אם תבונה העקרה:  לך מקום, וחי נפשך, בנפשי, / ועל ראשי לך מעלה יתרה,  ולא מאז אהבתיך, אבל מן / ימי ילדות ומימות היצירה,  שני השקט והרעה ישנה, /  ימי טובה בתוך ארץ בחורה.    [10]          "
1241,שאול טשרניחובסקי,16,1,3,4,1,0,1,שאול טשרניחובסקי,"   	 	 	     גנה, גנה, גנה לי,    פנה במסתרים,    סוד זה נודע לי, אך לי,    לי ולזוג צפרים.      הצפרים – כיכלים הם,    כיכלים נאים שחורים,    מקור צהב יש להם    וזוג עינים אורים.      שמש יוקד כאש האח    מחריב בץ וכרים    ליל ניחוח בצל הסבך, –    לי ולזוג צפרים.        "
1552,יהודה הלוי,26,1,1,1,1,0,1,יהודה הלוי,   	 	 	     יונת אלם רחקים שושנת העמקים    תסובב בשוקים איה דר שחקים    בעזבה דתי וחקים סבבוה מציקים    כמתלהלה הירה זקים    מבטח כל קצוי ארץ וים רחקים    למה עזבתה כאיל על אפיקים    הנה צריה חרבותם מריקים  כצפור יקושה בפח ונתיאשה    היתה לצר מורשה כי לא חפשה    אלף שלש מאות שלשים וחמשה  השלכו בין ערבים המאירים ערבים    ודעכים גם כבים מאורי כוכבים    ובנים נאהבים בחוץ נעזבים    והמה כזבים בין טפלי כזבים    העלי זאת תחשה ישב הכרובים    הלא יהמו קרבים ותערך הקרבים  שמע עדתך דרשה הקיצה וחושה    וכרת נא אתה בריתך החדשה    ותרא איבתי ותכסה בושה    ושמי השחקים וכוכבי המעונים    יהמיון על בנים היו חמדה לפנים  ככלי אין חפץ בו היו בכל המונים    בנים האמונים עלי תולע אמונים    ימי תוגות מונים בעל קמים ומונים  מקולם רגשה ארץ רעשה    ממחמדינו נפשנו יבשה    אמותינו אלמנה וגרושה  החזק צור צנה למפלת עדינה    ורד לך אל גנה ללקט שושנה    צר לחרב מנה והיא לך למנה    ושמש ולבנה יחדשו ברננה    ואב יבקש בניו בכל עיר ומדינה    ותענה האימה בעת היתה באמנה    אחרי בלתי היתה לי עדנה  ותשוב למקדשה האבן הראשה    ים ודרום ירשה והיה אדום ירשה    האל מעשהו ימהר יחישה.         
545,חיים נחמן ביאליק,6,1,3,4,1,0,0,חיים נחמן ביאליק,"   	 	 	     ליל סגריר. רוח עזה גללה    על-פני העיר עב-מטר עז –    וכל-העיר הקטנה צללה    ביון מצולה ובשנת.  המבאות האפלים דממים,    רק-משק גשם שוקק בם,    ובתים מטים, סחופים, שממים    ישחירו פניהם פה ושם;  וכיתום עלוב, אשר שכחו    מתי חסד תת לו כסות לחם –    כן חשופי גג תחתיהם שחחו,    התכנסו – ויאנקו דם.  וכאלו חשבים הם ומהרהרים    הרהורים רעים מבלי קול;    העד היסוד בם הם מערערים,    וקראים תגר על-הכל?  וגשמים שטפים ומתגלגלים    כזרמי דמעות על-הקיר;    הגגות הולכים ומדלדלים –    ובכה תבכה כל-העיר.  וישני חשך עתה אררים    בחלומם את-יום מחר, תמול –    הוי, שלו קבצני עולם, שנוררים!    וראה חלום טוב, עם כבד על!  מבין הפרצים תפרץ יללת    הרוח, תקפיא את-הדם –    הה! מי יודע אם-לא קללת    אח נקי אבד צרורה שם.  גם-כוכב אחד אין ברמה עוד,    אין ניצוץ אור, אין קרן עז –    רק אשנב בודד יאיר שמה עוד:    יהודי קם לתקון חצות.  תרנ""ח.        "
798,משה אבן עזרא,11,1,1,1,1,0,0,משה אבן עזרא,   	 	 	     אין במסבה לך כתפוח / יפיו לשון כל-איש לבד הדר  ערך פני חשוק ואל-צדו / ידמה לאיש חשק פרי הדר.          
6350,שמעון גינצבורג,344,1,3,4,1,0,0,שמעון גינצבורג,"   	 	 	       בקר יום כהה.    נח כלויתן הנהר הגאה;    גליו, סנפיריו, בלאט מכחילים    וקדמה ישוטו, כחלחלים־מאפילים…    נשא מעבר לנהר, בראש הרים,    מגביל האפק קיר שחורים יערים.    תלויה מעל כפת־רום מערפלת,    כמו גיגית־זכוכית אפורה מטלת    על ראש העולם, להפכו בית־סהר.    ריח־ים רענן במרחב אין־זהר.    וקול שאון־הכרך בא מעבר מזה;    הקיץ ויודע שיר־חייו על־פה:    שיר בתי־חרשת ענקיים, שם    משקעים המונים כל טוב אשר בם,    אורם וצחוקם, מיום אלי יום,    עבדי־כרך שכחי־חלום…    שיר של עבודה ותנועה ושאון    חיים של מעשה, שיר מכונות־און    מנסרות ברומו באזניו של עם    טפל להן, מכונות בשר־ודם.    דומם לי אשב. מאחרי הקריה,    לפני היאור; אחריו — מרחביה, ניר־יה…    בחביון־היערות שם ודאי מעינות,    בראשית השתקפו שם שמשות ולבנות.    באלה היערות עוד הודיים צדו —    עת לבני־עור עוד בארץ לא רדו —    ושירת איש הודי בם ודאי נשמרה:    ובראי מעין בבואתו נשארה,    בכרעו בארב ובמתחו הקשת    מול פני אל לבן, בא ארצו לרשת…    ועתה — שיר־הודי חלום הוא שגז.    בראו היערות קרדמות עם עז,    בוני הכפרים, הערים, הכרכים;    ברזל הוציאו ממעבה מחשכים,    ירדו בספינות הארץ לסחור…    באשת־קיטור — שור! — רפשה היאור:    ספינה עוברת מחוף אלי־חוף,    עובדה חק־יומה — יבול לאסוף:    ברכת־הכפרים להביא לעיר,    עם בני־אכרים — להיות בשר בסיר…    דומם לי אשב. מאחרי הקריה,    לפני היאור; אחריו — מרחביה, ניר־יה.    כהה היום — נפשי כהה כמהו,    מהרהרה דם מתוך תהו־ובהו:    חיי אל לבן — הלאלה נעגן?    חיים בלי שירה, חיים בלי יגון,    חוט חל־אין־סוף ועבודת־חפזון!    באין אמת־דשא לעין למזון,    נבל כציצים בקיטור השחור    עם חלומותינו — ואין לשוב אחור!…    שריקה! הספינה כבר שבה לחוף.    נהם ממשך — להרהורי בא סוף.    ""עוף! — נאם השריקה — עוף, חולם חלום!    כלום כבר עשית את חקך היום?    עבר עליך בהזיות הזמן:    שירים, חלומות — מה־בצע יש כאן?    צא ובישובו של עולם עסוק!""…    וכאבו נימי־לבבי, בשרוק    חליל־חלין זה. נפשי ידעה מאד:    גר אני, חולם, פה, גר בארץ־נוד…   1916.       "
3777,אברהם אבן עזרא,46,1,1,1,1,0,0,אברהם אבן עזרא,"   	 	 	    לסדר העבודה   אשרי עין ראתה כל אלה, / הלא למשמע אזן דאבה נפשנו.    אשרי עין ראתה ארץ צבי וגוי אחד,    וכהן גדול אזור לעבד אל אל אחד;    אנחנו בגלותנו אצנו יום זה אחד    אל אלהינו לדרש ולעבדו שכם אחד.    אשרי עין ראתה בעמד סגנים שנים    וכהן גדול בהשליך פור על שעירים שנים;    אנחנו בגלותנו בארצות גוים שנים,    באנו ליחד שם אל בלבבות שנים.    אשרי עין ראתה ראה הקרב שלשה    וכהן גדול רוחש פיו ודויים שלשה;    אנחנו בגלותנו רצנו במלין שלשה    רצון אבינו לבקש ושמו לקדש שלשה.    אשרי עין ראתה הדרת עבודת ארבע    וכהן גדול הדור בשמלות זהב ארבע;    אנחנו בגלותנו נפוצים בכל ארבע –    השם לא חללנו בסבלנו על ארבע.    אשרי עין ראתה מכונות טבילות חמש    וכהן גדול משרת בכלים דתים חמש;    אנחנו בגלותנו מתענים בחמש    ומתפללים היום לאל תפלות חמש.        "
1619,יהודה הלוי,26,1,1,1,1,0,1,יהודה הלוי,   	 	 	     חמה בעד רקיע צמה אור לחיך גלי    כי בחזות הדרך תפדי עבד אסיר חלי  אם הזמן למנעך חשב ויצפנך כמן    הא לך בתוך לבבי מושב איתן ונאמן    עת אלכדך בחבלי מחשב מה יעשה זמן  אם אשכחה דמותך חמה אשכח מחוללי    את אחלי ואת מחמדי מה לזמן ולי  מה תגערי בלבב נענה הוא לך למחנה    איך אחשבך כמלאך חנה ותבערי סנה    אם תחפצי במותי הנה קראי ואענה  כי אין בפי פדיתיך מרמה הקשי ושאלי    ימי מעט ולך כל חלדי לו הארכת לי  איך אדאגה ואור פניך שמשי וסהרי    כמעט וארד בין שניך הצוף והצרי    לולי היות כלי עיניך האף והחרי  על מה אהי בחשקך עלמה נרצח באין כלי    הן לחיך אשר שם נרדי יחפץ לגאלי  חשך ואור ביפיך ערב יהגה ויערב    כי אל ביום בראך קרב מזרח למערב    וישו סביב הדרך עקרב ישב במארב  אם תלבשי כנשים רקמה או אם תנצלי    דיך בתארך כי תעדי יפי מקום חלי  בך כל יפי ועוד מה יתרון ברביד וסהרן    איך ימנעו לחבק גרון ונשק לצורן    אז שוררה הדסת שרון ותענה ברן.         
5942,יהודה קרני,332,1,3,4,1,0,1,יהודה קרני,"   	 	 	     ואלה סמניו של ה“מכ”ז""  מאז ועד כאן:  חצוב כסלע ומרכז,  אטים, שתקן.    הלוך זריז, מפנים חדים,  אף כי גופו רחב חזית,  כי ההסקה של הדודים  היא חשמלית ומרכזית.    ומפניו ירומו עמקים,  ישח רום הר, יסב ירדן;  בכח אור יהלו מחשכים  ובכח מים צחיח מתורדן.        "
2503,שמואל הנגיד,32,1,1,1,1,0,0,שמואל הנגיד,   	 	 	     היש לך אב אשר בנה לך הוד  ומת העל לבנינו ארוכה  ואם אין לך בנה אתה לנפשך  ותהיה אב לבאים אחריכה.          
1054,שאול טשרניחובסקי,16,1,3,4,1,0,1,שאול טשרניחובסקי,"   	 	 	     חמה ברה כחם היום  נתלית כנרדמה:  חמה נמה שפת החול,  עיפה האדמה.  אהל כחל נמתח על-  פני היאור הנרדם,  ערבי גיא נבטים בו.  נודף סביב נרדם.  גלים גולים, גל אל-גל  קורא ואינו נענה.  צותת דגים, דגי הרקק,  חלפה ואיננה.  חלפה – קמטו פני היאור  נחפות זהר חמה.  נעשים מי-הכסף גויל  לקבול כתיבה תמה.  שמש קיץ השכין אור  בפנה זו הברוכה;  שדי צוה שכינה לה,  שירת תם ומנוחה.  שירת אגמון, שיג לסוף  ולאבה שיח –  מחזה פלאים… אחזו לי  עקבות המשיח…          "
398,חיים נחמן ביאליק,6,1,3,4,1,0,0,חיים נחמן ביאליק,"   	 	 	    מאורה על־פי נוסח ספרד       נחשפו שולי רקיע, וידרך על־ספו  השחר, ויצו על־ליל: צא מפו!        וישנה פני הכושי וישלחהו,  ויאסף נרותיו, ויכבה כוכבי נשפו,        וילט פניו באדרתו השחרחרה,  ויתפרק נזמי הזהב, ויצא אט בגפו,        ללין בעמקים ובחרשים מצלים,  לשית בכפים על־עטלפים כפו.        רק הילל בן־שחר עוד קורץ עינו,  לא יכבה נרו ולא יכהה רשפו;        קבוע כנפך ביריעת תכלת  יפץ אור צחר מנקדת כספו.        חבאו כוכבי בקר, תמוג עיפתה  מנשמת השחר ומניד עפעפו.        ושפת היריעה קדמה מתלבנת,  ובאחרית ים עוד יעיב באפו.        ושחקים יחורו ילכו הלוך ואור,  יחור היקום וכל־אגפו;        יגיחו יגלו מבטן החשך,  ויקא האפל את־בלעו וטרפו.        ואד לבן יעל מחמי הנחל,  ודיג משכים משיט צנה מחפו.        ובעשבים רטבים מרסיסי לילה  מפלג בעמק הפלג לשטפו;        ירעד על־חצציו הומה ומבעבע,  יקפץ כילד –ומה־יפה קצפו.       ומלא תבל יחריש דומם ויחיל  לצאת השמש בעזוז תקפו.       הכלב עז הנפש נלאה לנבח,  הזה במלונתו ונח מזעפו.        ושכוי אל־רעהו מרחוק קורא,  יעיר הבקר בגרונו ומחי גפו;        אור אור, ברקאי! השמש הציצה! –  ראה הלילה ויהפך את־ערפו;        התלקח המזרח, הטל הבריק מטה,  מקדם זהב יאתה אל־נטפו.        ויעור החרוץ ויצא למלאכתו,  כי אכף עליו פיהו ופיות טפו.        וירא עם־שמש ירוץ בית אדני  ואשר בנה לאלהיו בית בשעפו.       ולב חלל כלבי יעור עם־פצעו,  אשר כלה קיצו ויבא חרפו;       יראה זיו אדני מתחדש לבקרים,  ושב לימי עלומיו וזכר ימי חרפו,        בשכן חסד אל ואמתו בקרבו,  בהלו נר אדני עלי שרעפו;       ויחלם כיוסף והוא דגול מרבבה,  ועתה, אהה! –והוא צעיר אלפו.        וידע כי אולתו סלפה דרכו  ואלהים שך בעדו מישר סלפו.        לבקרים תדלף עינו אולי ירפא,  ופצעו יעמיק אף ימק מדלפו.        לולא נפשי לאדני משומרים לבקר,  כי יך אף ישלח דברו לרפא.       תרנ""ב       "
4537,משה חיים לוצטו,55,1,2,2,1,0,1,משה חיים לוצטו,"   	 	 	    עת הזמיר הגיע. ששון ויקר הופיע. ליהודים היתה אורה ושמחה. ונסו יגון ואנחה. בימי חתנת הבחור הנחמד כמ“ר מאיר בן הקצין כמ”ר חיים משה עזיז יצ“ו אשר ילדה לו אשתו הכבודה מר”ת לונה מב“ת, והאלהים אנה אל ידו. עזר כנגדו. הבתולה הצנועה מר”ת שמחה בת הגביר המרומם המנוח כמ“ר אשר חפץ זלה”ה. ואני בתמי אחר נוגנים הרימותי קולי. ואשא משלי:   שמש בצאתו בהדר קרנים    מבואכה קדים ברב תפארת,    לפני תהלתו כאש בוערת    תגל אדמה, ישמחו שמים.    אך עת ברקיו טבעו במים,    אורה ושמחה אז תהי נעדרת,    תחת כבודו תעמד בהרת,    קדרות ופארור קבצו אפים.    חתן, פני חמה מאור פניך,    אך גם בערב יום תהי זורח,    תחגר עדי עד גיל ואור על מצח.    יגה בלי מחשך שביב אורך,    מאיר בעז אתה, בנו ירח,    שבע שמחות על ימינך נצח.    הצעיר משה חיים בלא“א יעקב חי לוצאטו יצ”ו         "
3113,שלמה אבן גבירול,40,1,1,1,1,0,0,שלמה אבן גבירול,"   	 	 	    לשלמה הקטן ז״ל על הולכי רכיל       ומה לכם, נשי חביון / מתלעים כקיקיון    תרימון שוא על[י אב]יון / והוא כהן לאל עליון!        "
2198,שמואל הנגיד,32,1,1,1,1,0,0,שמואל הנגיד,   	 	 	     זרוע לך דחה-בו צר ואויב  אשר צרה לך באה למענו  ואם הון לך קנה בו את חצר איש  אשר ירע לך הרבה בשכנו.         
1964,אפרים לוצטו,27,1,2,2,1,0,0,אפרים לוצטו,"   	 	 	     חדול, איש החדל, חלאת החלד,    כי מקרבו יצא רק שוד ושבר;    הארץ שוממה, מני כל-עבר    תהר עמל וריק, ואון תלד.        אל העפר ישוב כשב כילד,    כקטון כגדול ירד לקבר;    וביום מחר אל יתהלל הגבר,    כי לא ידע היום הזה מה ילד.        אב הראשון גוע, איש כמתושלח    בא עד קצו, וימת שם ועבר,    וימת אברהם וימת סלד.        גם חיתך פתאום תפל בשלח;    לכן אל המרום הגבה אבר,    חדול, איש החדל, חלאת החלד.          "
5005,חנה סנש,105,0,4,4,1,0,0,חנה סנש,"   	 	 	     במדורות מלחמה, בדלקה, בשרפה,  בין ימים סוערים של הדם,  הנני מבעירה פנסי הקטן,  לחפש, לחפש בן-אדם.  שלהבות השרפה מדעיכות פנסי,  אור האש מסנור את עיני;  איך אביט, איך אראה, איך אדע, איך אכיר,  כשהוא יעמד לפני?  תן סימן, אלהים, תן סימן על מצחו,  כי באש, בדלקה ובדם,  כן אכיר את הזיק הטהור, הנצחי,  את אשר חפשתיו: בן-אדם.       נהלל, 11.10.1940       "
5917,יהודה קרני,332,1,3,4,1,0,1,יהודה קרני,"   	 	 	     אף כי הרגת בנו הרג רב –  כאז אליך בתפלה אקרב:  ברך נשקנו, אדני, בקרב.    ידעת, לא זממנו שפך דם,  בנינו למלאכה אמנו ידם  ואף סקלו, חרשו, זרעו שדם.    והמה לבניהם אמרו הקים  בית מבטחים ובית לאלקים  לאור באור ציון מן מחשכים.    אך האויב ישב במארב  ואם גם אל ביתנו לא קרב –  הרי על כל דרכים טרף שרף.    אזי תפש העם נשקו ביד,  יוגב, כורם, לבלר, ביר, סיד,  הדיוט, כהן – כלם כאיש אחד.    כיום איש איש על משמרתו נצב,  עליו קשתו ובאשפתו חציו  ולחסדך ולברכתך יקו.    ברך נא את נשקנו, אל נאור,  כי כאן מאנשינו המבחור  ואף הנשק הוא מאד טהור.    טהור הנשק, כי כל כך מעט  בקשנו לעמנו: רק פאת  אדמת החלד לו לבל ימעד.    כל כך, כל כך מעט לרבבות  אלפי עמנו, אלהי אבות:  הנחל את נשק ישראל כבוד!        "
5899,יהודה קרני,332,1,3,4,1,0,1,יהודה קרני,   	 	 	     שירי מרכז וקצר  ומסגר בגדות  כי בקר וערב אצר  תמצית הלכות ואגדות;  ולמה אאריך בלשוני  ובמעשי חרשים  הרי בבת אחת יאחז קלשוני  בצמרות ובשרשים.        
5815,ריכרד דֵמֶל,313,1,3,4,1,0,0,ריכרד דֵמֶל,"   	 	 	     קול-בוכים בא בדמי הליל.  הה, לו ידעתי מי הוא הלז,  אין זאת כי רוח הוא הקובל על-הליל.      אך אין הרוח קרובה כך,  הרוח קובל לילה ליל:  אין זאת כי דמי קובל מר,  קול דמי הוא.      אך אין קול דמי זר כל-כך,  אך דמי שוקט כאותו ליל,  מבטחני איזה לב יתנה מר.              "
3905,אברהם אבן עזרא,46,1,1,1,1,0,0,אברהם אבן עזרא,"   	 	 	    קינה לט׳ באב     איך אור שמש יפנה / וכתם הטוב ישנה,    תשתפכנה אבני / קדש בראש כל חוצות?    בנים, גזעי אמונים – / איך נחשבו כאבנים?    האכלים למעדנים / נשמו בחוצות.    רם הסיר כל הדרם / והגלה מהם יקרם,    חשך משחור תארם, / לא נכרו בחוצות.    הושיבם צר במחשך / ודרך קשתו ומשך,    ונער וזקן שכ־/בו לארץ חוצות.    מעי בגחל שרופים / ונחלי דמעי שטופים    לעוללי, העטופים / ברעב בראש כל חוצות.    חסדך זכר ושליח / לעם לך ישביח,    האל השלח / מים על פני חוצות.        "
6068,יהודה קרני,332,1,3,4,1,0,1,יהודה קרני,"   	 	 	     אפשר שזוהי אגדה  ואפשר – שדבר קימא;  נכנסתי לטרקלין ברעדה,  נצבתי על פתחו בדממה.    וטובל הטרקלין באורות,  כל־פנים עליזים וזורחים;  ולהמית פסנטרינים, כנורות,  מרקדים במחולות האורחים.    ונכנס אנכי לטרקלין  ופוסקים לרגע הקולות,  הכל באורח מסתכלין:  “ומה־לו לזה ולמחולות”.    – ""לא באתי לחלל את־חגכם,  הורוני – ואהיה שמח"".  ושנית המחולות מתלקחים,  ונשכח מלב האורח.    מנגינת הפסנטר רועשת  ופתאום דבר־מה מזדעזע;  לרעותה העלמה לוחשת:  “חבל על אקרד הגוע”.    הטרקלין מתרוקן מאדם,  אקרדים מסתלקים ופוסקים,  ושולחים האורחים מבטם  האחרון בפני – ושותקים.    לוקח אני את־כנורי,  ובפנת הטרקלין בחשכה  מנגן אני את־מזמורי,  מזמורו של מנגן חלכה.    נגינתי בחשכה גוססת  מיתרי עדן מזדעזע;  העלמה עדנה לוחשת:  “חבל על אקרד הגוע”…        "
4973,אורי ניסן גנסין,102,1,3,4,1,0,0,אורי ניסן גנסין,"   	 	 	     אני שכבתי בדד, אני שכבתי דם,    ונכאים הגתה דממה בסתו בערב יום,    ונפשי כבדה נבאה לי לילה בלי חלום.        וחרש גוע יומי וחלוני עטה צל,    וכתלי חדרי קדרו ועטו חשכת ליל.    ולבבי לא החרידה אף נהמת ילל.        ופתאם חרדה נפשי ועד מעמקי תהום,    ותחלם רגע אהבה ורגע חלמה תם,    מלאכי שב אליה ויארג לה חלום…        ויהי החלום כה חמים בסתו ללב הזר,    וידע אז גם דמע, אשר לא ידע כבר,    וקול מלאכי נוזל וחרש שר ושר…        לא שיר-עלומים אדיר – מלאכי אינו תם:    לא נלחם עוד עם אלים, לא בא אלי בעים –    מלאכי לאט פניו והקר אט שיר חם…        ועיני מלאו אדים בסתו בגווע יום,    ורצי אורה נוגים נגרו, נגרו דם –    וישר לי מלאכי: אמר לזה חלום…        אך רגע בין השמשות, רגע בימי סתו –    אחר ירד לילה, ימש חשך עב,    ורצי אורה נוגים עוברים אז לשוא…        ובדד אני שוכב ופני אל הקיר,    וסביבי קודרה דממה וקרבי אפס שיר:    עלומים וחלומות כבר אבד למו ניר…    נתפרסם בירחון “הזמן”       "
1372,יהודה הלוי,26,1,1,1,1,0,1,יהודה הלוי,"   	 	 	     שובי, נפשי למנוחיכי    כי יי גמל עליכי!  יקרה, מיקר יוצרך לקוחה,    קומי, כי לא זאת המנוחה!    הארח רב, קחי לך ארוחה –    עת לעשות חפץ עושיכי!  הנה אני תושב ככל‑אבותי    וכצל עובר יתר שנותי –    אם לא עכשו, אמרי, מתי    תפדי משחת חייכי!  ואם תהיי יוצרך דורשת    ומטמאתך מתקדשת –    קרבי, אל תיראי מגשת,    ויקריבוך אליו מעשיכי!  דורכת עז, ראי עולמך,    ואל יבטיחוך שקרי חלומך    קצר יומך ורחק מקומך –    דעי מה תאמרי לאדניכי!  הלחזות בנעם אדני צמית    ולשרת פניו עולמית?    שובי שובי, השולמית,    אל בית אביך כנעוריכי!    לשבת חוה""מ פסח       "
921,משה אבן עזרא,11,1,1,1,1,0,0,משה אבן עזרא,   	 	 	     תנה כל-הון ואם-יקר  בכוס יין וכל-מערב    ואם-ידך כמזרח לו  תנה פיך כמו מערב.          
3540,אברהם אבן עזרא,46,1,1,1,1,0,0,אברהם אבן עזרא,"   	 	 	     אגדלך אלהי כל נשמה    ואודך ברב פחד ואימה.    בעמדי תוך קהלך, צור, לרומם –    לך אכרע ואכף ראש וקומה.    רקיעי רום הלא נטה במבטא    והארץ יסדה על בלימה.    היוכל איש חקור את סוד יצרו?    ומי הוא זה בכל קדמה וימה?    מרומם הוא עלי כל פה ולשון,    אשר הפליא ועשה כל בחכמה.    ויתגדל בגוי קדוש ועליון    ויתקדש שמיה רבא בעלמא.          "
2973,שלמה אבן גבירול,40,1,1,1,1,0,0,שלמה אבן גבירול,   	 	 	    ולה פי אכ֗תיאר אלחלאואת [ולו מן המובחר שבעניינים ערבים]     הפרש לֽילה על־יום כנפו / ועת דמה לכסתו חשפו  ורדף אחרי שמש לחייו / ולו צדק רדפו לא רדפו  כירח סבבו זר ירקרק / והענן אפפו עת אספו  כמו אמיר הדס נפשו ישובב / והרוח בלי־רוח יניפו  ובחר בהדס האל לצות / ולקחת ביום ראשון ענפו  ונשאתי קצה עין להביט / וצפי אֽמרו־לי מה־לך פה  ידידי דברו אליו חלקות / וישיב את־לבבי או שעפו  והוא פזר דמעי עת אספתים / ועת נפזר לבבי הוא אספו  ולו השלך בשאתו התלאות / בקרב אור נבוכד לא שרפו  אמר ליום וירף כי אני בו / במצרף העני שבע צרפו  קראוני טרף־טרף עניתים / אבל כרם כסיל בסר קטפו  ולו טוב לארי חציר וישר / בעיני הארי עשב טרפו  ונפשו לֽמדה בקש גדלות / עדי נקל בעיניו סוף ויפו  וחלילה לנפשי מֽהיות איש / ירדף הזמן אוה הדפו  אבל אהיה לעולם רב ונדיב / ידכא הזמן תחת כנפו  ואם־לא יזלו יורה ענניו / ואם־לא יערף לקש עריפו  ואם־תניד אדמה אחרי ראש / ואם־בי מאסה מהיות צניפו  ורעת האדמה לי כטובה / וגם ראש הזמן עמי כצופו.        
841,משה אבן עזרא,11,1,1,1,1,0,0,משה אבן עזרא,   	 	 	    ידידים יזמו מחר נסיעה / ר' משה אבן-עזרא     ידידים יֽזמו מחר נסיעה / שאו־נא את־שלומי אל־ישועה    שאו משאת לבבי אל־שריג חן / וכנת תם עלי־מי־בין נטועה    לבן פרה ועודנו באבו / ואך פריו פרי שכל ודעה    ראיתיו על־ידי שמע ומשכיל / יהי צפה בעיני השמועה    תקעתיהו במורשי לבבי / במקום נאמן יתד תקועה    בחי הורו אני נשבע ומי־זה / אשר יפר בשם אביו שבועה    הכי חפצי עבר ימים אליהם / וללכת בארץ לא זרועה    ולא־ירף שאון לבי עדי־כי / בפוך עינם תהי עיני קרועה    ועז נפשי אשו נגדם שחוח / ואת־אזני לאהבתם רצועה    וימלא שחוק פי אז בהביט / למראיהם ושפתותי תרועה.        
2253,שמואל הנגיד,32,1,1,1,1,0,0,שמואל הנגיד,   	 	 	     זכרים יאוה איש להוליד ובזכרים    יהי מעמד ארץ לעולם ובנקבות    ויש בן ימירוהו אבותיו בארבעה    נקבות אבל אין התמורה ביד אבות.          
771,משה אבן עזרא,11,1,1,1,1,0,0,משה אבן עזרא,"   	 	 	    לובשי סות אימים / ר' משה איבן עזרא  סימן: משה     לובשי סות אימים         ועוטי פחד    בליל זה משכימים         בלבב אחד    לכבוד שני ימים         נוסדו יחד –    טובים השנים         מן האחד!              קה' ד, ט       משושים חדשו          מעם האל    ובהם חבשו          פאר, עם האל –    וחסד רחשו         לפודה וגואל    יום בו יגשו          אחד באחד               איו' מא, ח    טובים השנים          מן האחד!      שלמים נקראים          בפיהם שניהם    וסליחת חטאים         על גביהם,    ומדברים נאים         ישירון עליהם:    הזה או זה יבשר         ואם שניהם כאחד?          קה' יא, ו    טובים השנים         מן האחד!      הרנין עם קדש         במזמור נעים    בראש שנה וחדש         ויום שעשועים    שלשה יתחדש         בם גיל שועים    משקדים גבעים          בקנה אחד –               שמ' כה, לג    טובים השנים         מן האחד!        "
2756,שלמה אבן גבירול,40,1,1,1,1,0,0,שלמה אבן גבירול,"   	 	 	     אמרי לו שקלתם בכספים, / אזי היו יתרים ועדופים,    למען הם כספירים רצופים / וכטל משמי שחק ערופים,    וראש בשם ומר חדש נטופים / ואבני הבדלח בם סחופים.    ועת-המה דבש נפת וצופים, / ועת-הם נושכים כנשך שרפים,    ובהם גונבי השיר יעפים / וטרם יגעו אליו – שרופים,    בחשך וחלקלקות הדופים, / ומרעה אלי רעה דחופים –    ואיך תשוו אריות לאלפים? / ישימכם אל בפי אריה טרופים!         "
2861,שלמה אבן גבירול,40,1,1,1,1,0,0,שלמה אבן גבירול,"   	 	 	     ראה שמש לעת ערב אדמה    כאלו לבשה תולע למכסה.  תפשט פאתי צפון וימין    ורוח ים בארגמן תכסה.  וארץ עזבה אותה ערמה    בצל הלילה תלין ותחסה,  והשחק אזי קדר כאלו    בשק על מות יקותיאל מכסה.        "
1048,שאול טשרניחובסקי,16,1,3,4,1,0,1,שאול טשרניחובסקי,"   	 	 	     ברוך אדני אלהים המברך,    אשר יצר עולמו וברא אותו כך,    שברא לב אדם, לב יוכל אהב    כל נעלה ונשגב, כל יפה וטוב;    ובשר עשהו נערץ באון    מגוש של בזלת, מפלד כחל-גון,    אשר ירוה וישכר, ויוכל נשא    כל שפע העשר, כל עצר הנוי.        וברוך יוצר העולם – ובו    רב-אוצרות אשר ועצר כל-נוי.    כל מקסים עינים בשלל גוני-און    ומכשף אזנים בנגינות ורן,    וריחות ובשמים – סומפניות של מור,    ורקמות-הגיון – מחשכים ואור,    חלומות וכמיהה ונפלאות שפת-    בן-אדם תופסת כל יפי כבצבת!        וברוך המברך ויוצר הנוי,    שבראך בנשיקה לשמך ולשמו    ברחמים רבים בין לילה ליום,    לאורת צהרים ותעלמות תהום,    ויצו שכרון דמו ועצבו הרך,    ויטע כל קסם עולמו זה בך,    הנפלאת בפרחיו, שנטע בגן    תפארת מלכותו עד בלי עת וזמן.          "
769,משה אבן עזרא,11,1,1,1,1,0,0,משה אבן עזרא,   	 	 	     הקיצוני שעפי לעבר על / מלון הורי וכל־אנשי שלומי  שאלתימו ואין מקשיב ומשיב / הבגדו בי עדי אבי ואמי  בלי לשון קראוני אליהם / והראוני לצדיהם מקומי.          
454,חיים נחמן ביאליק,6,1,3,4,1,0,0,חיים נחמן ביאליק,"   	 	 	     ובבקר אביב כליל בדלח, בעמד העולם כלו    בטהרו ובזיוו הראשון, ובטרם יקיץ הפרבר    על המונו ושאונו לזהמו (אין זאת כי בבקר כזה    השכים אברהם אבינו ויולך את-בנו לעקדה)    קמה אמי, התפללה, ותצר את-מעט בלאי,    הם כל-מערכת תלבשתי, טלואי כפה מאמש:    כתנות ופזמקיות מספר וטלית קטן מציצת,    ובשיתה עליהם נוספות משאות לב-אם בהמון רחמיו:    חררת כסמים, מאפה ידה, נעים מטעמותי מעודי,    וסדורו הבלוי של אבא, זה חלקי מכל-ירשתי    (צידת משנה ליתומה: האחת – לנתיב היגון,    הנכון לפניו כיום, והאחת – לנתיב כל-חייו)    שמתם צרור אחד, נקלה ויקר גם יחד, בכפי.    אז תתעטף בסדר, ואשק לאחותי ולאחי    נשיקות פרדה ממשכות, נשק ושנה והוסף,    ובכל-כחי, עד מצות הנפש ועד כלותה,    וככה נשקתי גם לכל-מזוזות הפתחים,    ואמר עוד שלום בלבי לצללי ימי המעטים,    החבוים ועומדים אלמי יגון בכל-קירות הבית    ובכל-זויותיו האפלות – שלום שלום לכלכם.    והיה שלום גם אתה, שכן ביתנו הקרוב,    עץ חמדות לי ונטע שעשועי, לבנה רענן ויפהפה,    אשר היטבת הבקר לקראתי כל-שפעת קוצותיך    ותעד כל-חליתך ונזמיך הצהבים לתפארת,    שלום וברכה לך עד העולם, עקב הגמאתני    מדי אביב באביב מעסיס גזעך הצונן.    אכן מסך עני מסכך, ומגש בכלי חרש,    צפחת דלים, אך מתקו המשובב נפש    יעמד בפי ובעצמותי ימים רבים, וזכרו    יחלים רוחי מיין הרקח בגביע זהב.    ושלום שלום גם לך, הישיש באזרחי הפרבר,    מגננו החסן, טללון1 עבת ומצל,    כבד שנים ועפאים ושבע סופות וחזיזים!    קורתך הנבובה (חקוקת יד? נגועת רקב?    או חרורת ברק?) מעון-תמיד נאמן היתה    לנחיל דבורים שוקק וחיקה מחבא נעימות    לראשי, נחיל שעפים גם הוא. בחרבוני קיץ    מלטתי לא אחת אל צלך את-יגון ילדותי    וארפד למרגלותיך את-געגועיה הסתומים    על נעלמות ורחקות בל ידעתין, וגם אתה    הטעמתני לא אחת מעקץ דבוריך העז    ומדבשן המעט. שא ברכה על שניהם יחד,    שב איתן ונאדר! אל כל-חלומותי בהקיץ    ילוה מעתה רחש טרפיך המעמעם, על כל-משעלי    יקדמוני ויפזזו לעיני בגיל בני זהרוריך,    עכברי זהבך הזריזים, ומכל ראשי בשמים    ידבש באפי תמיד ועד למרחוק ידבקני    ניחוח צציך, בני זקוניך העדינים, אפילי קיץ.    ושאו שלום וברכה גם אתם, בתי חמר,    משכנות רשים, פרומי גגות ומטי כתלים,    שקועי בעפר עד טבור, שלום שלום לכלכם!    ושלומים משנה לאחרון-אחרון באחרוניכם,    לשפל ולנדח בכלכם, לאהל דך ונכלם,    הבודד לו בצלע הפרבר, רובץ למעצבה,    גמל נכנע עמוס חטטרותיו, במורד המכתש    ומציץ ממחבאו נבעת, בחצי אשנב, במה-שלמעלה –    ישגה שלומו עד העולם! עודני עול קטן ימים,    עוד לא נכונה מלת “אבא” על דל שפתי,    אל אהל צנוע זה, משכן מלמדי, הובאתי,    נשוא במעטה טלית פסים על כפי אבי,    צמוד בחזקה אל-לבו וזקנו חופפה על לחיי,    משאת חרדה, קדש לאלהים, ופקדון יקר בסתר כנפיו.    אכן מר ונמהר היה רבי ויראני קשה,    אף יש אשר הפליא מכותי הפלא ופלא,    ואולם לבי אני נוח לרצות עתה וחמה אין לי.    בשעת פרדה נוגה וזכת בקר זה, בהציגי    ראשונה כף רגלי החרדה על נתיב לא אדענו,    מה-יקרתם עתה כלכם ללבבי! אתם כהיותכם,    על כל-עקמומיותיכם, על גדרות חצריכם הדחויות,    על ערמות אשפתותיכם ועל כל-יקומכם הדל –    כלכם, כלכם חמדות אתם לי הבקר שבעתים!    וראו, לא רב ולא כבד מאד למראה ולמשקל    המשא בכפי, מענק אמי לי, צידה לדרך:    אין אתי זולתי גויתי הקטנה וצרורי הקלקל,    ובכל-זאת, גם בקטני וברישי לא נעור וריק    אצא מעמכם כלה. עוד משא אחר,    חסן תעלומות, אין חקר ליקרו ומרבה מהכיל,    אשא אתי, והוא צרור בלבי, חתום בעצמותי,    הלא הוא זה אשר עמסתם אותו לנפשי    יום יום ורגע רגע בפרצכם כל-שעריה    לבוא אל קרבי פנימה כמבואי עיר מבקעה    ופי לא שאלתם, עד מלאת רוחי אתכם    ואני לא ידעתי. עתה אסיעכם אתי    אל אשר אסיעכם ושכנתם בתוכי לעולם.    ובצר ללבבי בנכר, כי יתקפוהו געגועיו,    ובאתי אל פנת סתר ושלפתיכם אחד אחד    עד עמדכם לפני כלכם, כבדה רבה וגדולה,    וצרופים מכל-סיגיכם תגלו לעיני פתאם    והנכם כלילי חן וחסד ועטורי יפעה שבעתים:    תכלת חדשה, בטהר בתוליה, ירעפו שמיכם,    הקמה בשדות גבולכם תפז מכתם אופיר    ורפידות דשאיכם תשתרענה כיקר שטיחים רקמה.    משלג-בראשית יצחר שלג ערבתכם חרף    ושלוליות אביבכם, פחזות מים, תזלנה כסף טהור.    תרעש כלבנון חרשתכם ביום סער, ובנוחה –    ושכן בה שקט אלהים. עיני תרחבנה מפליאה    לקול קוקיה בא מסתר חביונה יומם    ולבבי יגוע ממתק תרועת זמיריה לילה.    דבוריכם ככנורות תהמינה וצפרדעיכם תפצחנה רננות.    אז תפקד גם אתה, אהל בית רבי, ועלית מן הארץ    איתן כמצודת סלע. גל האשפה, רבוץ ירכתך,    יהפך לגבעת חמד, צופנת מטמונים בחבה,    ורצועתך, רבי המסכן – שרביט בכף מושל!    כה תתיצבו לנגדי מלאים זיו ומפיקים נגה    והוד לכם וגדל כאשר לא פללתם מעודכם;    ואולם יתר הוד ותרומת כל-יפעה צפנתי לך ולמענך,    העלובה מאמות והמעשקה בנשים, אמי סגלתי!    את-כל-יקר חסדי ימי אקרינה אל עבר פניך    ונהרת דומם, כצפירת שחר, בגלגל חיי;    ומדי יבאו רגעי יתם ובדידות לנפשי    תשעינה עיני ברחמים אל נגה זרחך    וזכרתי לך את-חסדי ערביך עמי, בשחותך    על ראשי הקטן, אסוף ברכיך וחנון אצבעותיך,    ותרויני דמעתך, ותשוקקי לבי – כל-מעיניו הרעשת;    וגם את-התרפקך עלי אמש, ואת-הציצך אל-עיני    על בכיך ושחוקך ונשיקותיך יחד אזכר – אז אדע,    מה-עמקה לעתים ענות אנוש עלי אדמות!    ואולם חי אלהים, אם יפל רסיס מדמעתך ארצה!    מאשר היא שם, מכל-המצולות, כפנינים מקרקע ימים    משה אמשנה, ולטשתיה ושבצתיה במבחר הנזרים,    אשר יציץ לתהלת עולם על ראש בחור מעם,    ומי יודע, אולי יאו למושב לו קדקד    אחד היתומים, עזוב אמו ונזיר אחיו    כמוני, בן-איש יהודי מוזג מפרבר הזפתים.    אל-נא אפוא ירע לך, אמי, כי שלחתני,    מחר ערב ראש-חדש, ופקדת את-קבר אבא,    והגדת-לו את-כל-ענותך ואת-כל-מדוי לבבך –    הוא יבין, הוא יאמין, והוא יסלח לך.        כה שחתי עם-לבי    בהתנהלי כל-הדרך לאטי לרגל אמי    ולרגל נעלותי הבלות, הגדולות כפלים מכף פעמי,    פסע והגה בדממה, וצרורי מתחבט על שוקי    ובהתעוררי מהמית לבי, ואשא עיני ואשתומם,    כי שתו עלי מזה ומזה בתי-מדות גבוהים,    ואני מתהלך בין חומותים בקריה גדולה לאלהים.    והבתים כארמונות בעיני, וארמון מארמון שגב,    ואני קטנתי מאד, ואהי בעיני כחגב.    ותיטב הקריה בעיני, ויפת לבי אחריה,    כי שכן עוד מחן הבקר ומזיו יקרו עליה.    ותוליכני אמי ברחובי רחובות ובמבואי מבואות,    ובמצרי סמטאות ושקקים – ועיני משוטטות ותוהות.    באחרונה יצאנו שוב אל מרחב גנות וקרפיפות,    ואשבע חדשות ונצורות ונפשי עיפה לחליפות.    ונבא לעת צהרים אל-בית אבי זקני,    אשר בפרבר העצים בקצה העיר השני.       רמת-גן.       לינדע.  ↩           "
6176,יהודה קרני,332,1,3,4,1,0,1,יהודה קרני,"   	 	 	     למישהו בוכה על פני האדמה  אחטא תמיד ואף שלא אדע עד מה.    למישהו אמלל, שלא אדע לו שם  אני קורא ביום: אני, אני אשם.    למישהו נתק בלילה פתיל חייו  אני נותן פצוי: אני הוא החיב.    ומי אשר נפל מגג או מפגום –  האושיט לו יד ואם אעזור לו קום?    היה שנתרסק, היה שנתפחם –  הלאם ולאח מהרתי לנחם?    אדם נפל־זעק, אדם נפל־שתק,  ועם שתיקה קרה הוציא עלי הפסק.    ומישהו נסתר עוד עוני יפקד,  על שארבה לזעק ומעמיק לבכות.        "
4922,יוסף אבן זבארה,92,1,1,1,1,0,0,יוסף אבן זבארה,"   	 	[הכובסת העושה שליחות של שד. – עינן מתחתן] 	     אמר [עינן]: פעם אחת באתי אל מדינה / יושבת לבטח עדינה, / והייתי כל היום משוטט בחוצותיה ומבקש / ולא יכלתי להיות להם למוקש. / ואמר: אין זה מחוז חפצי, / אשובה אל מקומי ולארצי./ ויהי כצאתי מן העיר ישבתי על שפת הנהר, והנה אשה אחת באה לכבס בגדים / ותבט אלי ותאמר “אתה מבני אדם או מבני השדים?” / ואמר “עם בני אדם גדלתי, / אך בין השדים ילדתי”. / ותאמר “מאין תבוא ואנה תלך?” אמרתי ""הנה ישבתי בעיר הזאת חדש ימים ומצאתי כל יושביה דודים ורעים / זה עם זה משחקים ומשעשעים, / ולא יכלתי למסך בקרבם רוח עועים "". / ותאמר בשפתי גאוה ובוז / “חי נפשך! בעבורך השדים אבוז. / כי אתם נראים חזקים וקשים – / ואתם חלשים יותר מן הנשים. / שב הנה ושמר הבגדים / ואל תהיה מן הבוגדים,/ ואשוב שמה ואש וחמה ביניהם אבעיר / ורוח רעה עליהם אעיר / עד תראה מה יהיה בעיר”. / ואמר “הנני מיחל בואך / עד אראה איך יפל דברך”.    ותשב אל העיר ותבוא בבית אחד מן הגדולים ותאמר אל בעלת הבית “תני לי בגדיך ובגדי אדוני אישך / ואכבסם ככל אות נפשך”. / ובעוד היתה שפחתה אוספת הבגדים נשאה האשה אל הגבירה עיניה / ותבט אל יפי פניה / ותאמר “ארורים יהיו כל האנשים, כי כלם מנאפים, עצרת בוגדים, / ואינם לנשיהם אוהבים ודודים”. / ותאמר אליה “ולמה תאמרי הדבר הזה?” ותאמר “כי כצאתי / עתה מביתי / ראיתי אישך יוצא מבית זונה אחת / וכמעט מראי עלי נשחת, / ותמהתי איך עזב יפיך  כי הוא לשם ולתהלה / בעד אשה זונה מראה נגאלה”. / וכשמעה נפלו פניה / ונזלו עיניה. / ותאמר “למה נפלו פניך / ונגרו עיניך? / החרישי ואל תורידי דמעתך, / כי אעשה לך דבר לאהבתך / שלא יאהב לעולם אשה זולתך, / ואני אסיר חרפתו מעליך / אם תעשי את אשר אמר אליך: / כבואו אל ביתו / אחרי אכלו ושתה / פתי את אישך והמתיקי לו את דבריך / ותחליקי לו אמריך / וישני אותו על ברכיך / וכאשר יישן קחי תער מלטש וכרתי מזקנו שלש שערות / לבנות או שחרות. / בשובי אליך תתנים לי ואעשה לך מהם רפואות / וחשכו בחריהן עיניו הרואות / מהביט עוד לנשים אחרות יפות ונאות / וידבק בך אהבתו גדולה ונודעת / אשר ממך מעולם לא תהיה נמנעת”. / ותאמר "" כן אעשה כאשר דברת / ואם תבוא האהבה כאשר אמרת!""    ותקח את הבגדים ותצא מאתה ותלך לאישה / כאשה מצרה וחלושה / ותאמר ""דבר סתר לי אליך, אדוני, / ולא אדע אם אוכל לספר אותו בלשוני, / כי נבהלה שפחתך / מאשר שמעתי וראיתי בביתך, / השם יתן מותי תחתיך / ולא אראה ברעתך! "" / ויחרד האיש ויאמר אליה “ספרי מהר מה שמעת וראית בביתי / והסירי מעלי פחדתי”. / ותאמר ""באתי אל ביתך ותתן לי הגבירה אלה הבגדים לכבסם. ובעוד הייתי עומדת שמה ראיתי בחור אחד נחמד לובש מעיל הוד / והוא טוב תאר מאד / ויבוא עמה החדרה / וסגרו אחריהם השערה, / ויועדו שניהם / ואטה את אזני לשמע מליהם / ואשמע והנה הוא אומר אליה, / אחרי אשר אחז בכנף מעיליה, / והפך פניה על שוליה, / “לכי, הרגי את אישך אשר רוחו עליך הקשה / ואני אקח אותך לי לאשה”. / ותאמר אליו “ואיך אהרגנו , / כי מעשות הדבר הרע הזה אפחד ממנו”. / ויאמר “ישני אותו בחיקך, ועת תערב לו שנתו, / קחי תער מלטש ושחטי אותו. / ואמצי לבך, פן ירפו ידיך, / ואז אבוא עליך ואלין בין שני שדיך”. ויהי כשמע האיש את דברי הרשעה, / כמעט אחזתו רוח רעה / ותפל עליו פחד ואימה / וישא רגליו וילך בחמה / ויבוא אל ביתו ויאמר לאשתו העניה / “הכיני לי הבריה / ואברה מידך / ואחרי כן אישן מעט על ברכך”. / ויאכל וישת  וישכב על ברכיה, / והיא לא ידעה כי מתאנה על דרכיה. / וכי ראתה כי סגר עינו, / הוציאה התער לכרת שער זקנו. / ויקם מהרה ויקח את התער מידה וישחט אותה. / ויאספו אחיה וקרוביה אל ביתה / ויכו את האיש ויהרגוהו ונחרבו שתי המשפחות עד אשר נפלו מן הגדולים / מאתים ועשרים חללים. / ותשב האשה אלי ותגד לי את כל הרעה אשר עשתה / ותהי צעקה גדולה בכל העיר אשר כמוה לא נהיתה. / ואשבע ביום ההוא לבל אזיק אדם לעולם / ועם כלם אסכן ואשלם.    ועוד כי אפחד פן תדמה האשה האחרת אשר בימי בחורותי לקחתיה / וכמה שנים עמי היתה ושלחתיה, / כי נלאיתי נשא רעתה / ויגעתי סבל על רשעתה : / כי היתה כדלף טורד / ומקולה הייתי חרד, / ועל יפי יפעתה / והוד תמונתה / ושכלה ותבונתה / אמרתי החרוזים האלה:    דמות שד על פני אשה מפתח – / נתחי בחזות יפיה תנתח,    תסמר שערת ראשי לשונה, / וקולה מוסרות לבי יפתח.    תסגר שערי שלום ורעות – / ופתחי ריב ומדינים תפתח.    מלונה תערך על הר תלנות / ותפרש אהלה  עליו ותמתח.    כחול ים היא כבדה על כבדי, / ומעי תארה כסיר ירתח.    ואמר אליו “אל תירא / כי לא אתן לך כי אם נערה יפה וטובה וכשרה”. / ואתן לו אחת מבנות רעי / ויודעי ומידעי. / ויקח את הנערה לאשה ויקרבה / ויביאה אל ביתו ויאהבה. / וכראותי כי שלם עמה ויסכן / אמרתי בלבי: כל עוף למינו ישכן.         "
6883,פניה ברגשטיין,426,0,4,4,1,0,0,פניה ברגשטיין,"   	 	 	     שושנה  את מפארת!  ראש מסחררת,  בצבעים קוסמת,  אגדות רוקמת,  יפהפיה רודמת!          "
5927,יהודה קרני,332,1,3,4,1,0,1,יהודה קרני,"   	 	 	    מתוך מחברת אבודה     העמקת הויתי כל כך,  שסכנה לרדת  אל תחתית המעמק,  כי מהיכן שם ילקח  לרגלי המועדת  מעמד קרקע מצק?    גם שספת הכל עד זעוה  ואימת המחשוף,  ואני לא בקשתי אלא הארה  בנר של שעוה  ועמקות – שלא עד הסוף  והאינות הקרה.    בקשתי קצת תמימות ותעיות  או להתהלך בחלד  כעור וחרש.  אך אתה גזלת ממני פשטות החיות,  זו שלצפור ולילד  ולצמח ולאש.     הארץ, 16.2.45       "
5366,דוד פוגל,206,1,3,4,1,0,0,דוד פוגל,"   	 	 	     היום יפנה  ואהבתי החשאית  אך תביט אל תוגת עיניך התכלה.  אהבתי הצנועה.      ובבא אלי הלילה הרך,  מה יערגו שני שדי הקטנים, החורים  אליך דודי!      ופתע אז אתר מיצועי  ובידי אלחצם אל לבי. חרדה אלחש  אל הלילה:  ""אהבתיו, אהבתיו! ""      גם רחמי ירעד חרש תוך געגועים  אל הילד. –     דרוזנדורף, 1915       "
5421,דוד פוגל,206,1,3,4,1,0,0,דוד פוגל,"   	 	 	     אמרתי לגברים:  וכי לא תלכו לנצח עמדי?      אי-בזה יורד ההר,  שנים על שנים  יושבים שם רבים  ויצפו.      — לא נרד עוד עמך. —      הנשים חרדו,  אף נסו מפני.      באתי אל הילדים,  רגע נחה עינם הבהירה  על פני  וחרש לימיני ושמאלי הלכו.     וינה, 18.5.1920       "
5784,פסח גינזבורג,273,1,3,4,1,0,1,פסח גינזבורג,"   	 	 	     ויהי בהיות הגשם על הארץ,    ואעמד בגן גלוי-ראש ויחף- הרגל –    ויחלף ברק מאפק ועד אפק,    ויך הרעם ספי-הרקיע!    ולרגלי פתחה הארץ פיה,    ולעיני עינות-תהום נבקעו.      ואעצם עיני, כי רב הפחד,    וירב המרחק בין ארץ לשמים –    לפתע כה דלתי בין השנים!    ואוסיף לעמוד שתם-עינים,    ואי-מזה יד פלאי על ראשי טפחה:    -גדל!  ולא ידעתי, איך טפסתי רומה…  –צמח!    ולא ידעתי, איך השרשתי תהומה…    כי היה הגשם על הארץ.      ויהי כי נפקחו עיני, וארא:    מחלפותי בעננים נקלעו!    גם בהנות-רגלי באדמה נתקעו,    שרגו ותעמקנה רדת.    וארא בשרי – כעין האפר.    אשר לארן-סלע במולדת.        "
34,יהודה ליב גורדון,2,1,3,3,1,0,0,יהודה ליב גורדון,"   	 	 	     אשרי אדם מצא חכמה ואדם יפיק תבונה.    ותחסרהו מעט מאלהים וכבוד והדר תעטרהו,    תמשילהו במעשי ידיך כל שתה תחת רגליו,        אדם אם מחמר קרץ כשור כעגל,    בית אל בית נפשו, בשמו ירים דגל;    גר הוא בארץ, במקום רוחו תגל    לא תעבר בה רגל אדם.        אדם – דבר יוצרו – זה תכנתי בזרת    “ההוא יהיה טרף לשד ומגערת?”    ויענוד על ראשו חכמה עטרת,    ויעשהו כתבנית איש כתפארת אדם        אדם זה על ארץ רבה ידו מושלת,    חלד ישים כמכונה, לים דלת,    טרף יציל משני האולת    אוכלת אדם.        אדם יעבור ארחות ימים יכלא הרוח,    כל תכלית חוקר, כל סוד לו פתוח,    לשאול יחת, ימריא למקור אור זרוח –    מי יודע רוח האדם!        אדם מצב ארצה נפשו כס יה תגיע,    נרו, נשמת שדי, דרכו יגיה;    סודו במראה האל לו ישפיע    להודיע לבני האדם.        אדם, עליון על כל, רב חכמה, בעל נפש,    פה דובר, לב הוגה ומעמיק חפש,    צלם אלהים – ההוא יהיה רפש    במת לכל נפש אדם?        אדם! קוה, ומצהרים יקום חלד,    רק התמם עם רעך שב וילד,    שהאלהים עשה אדם אחד בחלד    ואח לצרה יולד אדם.        אדם תם-דרך הצדקה תצור;    לבו יאמין בחיים כי יש אוצר    גם אחרי רדתו דומה נפשו בו יאצור    נוצר האדם       (בימי תשובה בשנת: “אדם כהבל דמה ימיו צל עובר”).       "
6985,קורנל אוייסקי,445,1,3,3,1,0,0,קורנל אוייסקי,"   	 	 	     לו עדי, נאם בלעם, מואבים ישמעו,  כי הנה מזבחותם עליתי.  לי הטה אל שפתיו, ועד אזני נגעו,  מה חוה אל כביר – חויתי.  פי בלעם החוזה ושפתיו ימללו,  מברכיו ברכו, מקלליו קללו.   - - -   משבעת המזבחות ינשאו לשחקים  תמורי העשן והקטרת –  הביטו! אל שבר אזרועות הענקים,  והפכם לעננה שחרחרת.  ומשאת העשן על פניכם מרחפת,  כמחשבה נתעבה, כתפלה נטרפת.   - - -   שם בתחתית ההרים, שם ברחבי הבקעות,  בת יעקב אהלים נטתה –  לחנם, הו מואב, עלית לגבעות,  ותשלח עין רגזה ואימתה,  בית אלה יסתופפו, משמרתו ישמרו,  כל אוררי ישראל האלהים יארו.   - - -   אך קדוש זה העם, עם עני וסבל.  אף קדוש כל גבר במחנהו;  חיתו שרגה מיגון ואבל,  כמחגרת שק יתומים מראהו,  במצוקה וצרתה רב ימים אזרתו,  עד נתקה תלבשת שככה לחצתו.   - - -   אך קדוש זה העם – אל ארצם יסעו,  זה שנים ארבעים בערבה.  עצמותיו בציה בישימון זרעו,  אך חשקם אל ארצם לא כבה.  ויפרו ויעצמו, גם כח שגבו,  אוי למו, למשנאיו, על דרכו נצבו.   - - -   וברבות מלחמות את מטות נדודימו  לחניתות ולרמחים כתתו.  הם הולכים וקרבים ועל גבי צרימו  בהמה את שמותם יחרתו.  וחמתם כי תבער ואכזריות ילבשו,  והייתם למשסה ועולליכם ירטשו.    מה־יפו אהלים, ברוח ינפנפו,  וסביבם מעינות יזלו,  מה־ברו בני־קשת מול שמש יעופפו,  ובאורה יזהירו יצהלו;  בני־יעקב על כרים בהמולה נאספו,  פנימו נזעמים כי קרבות ישאפו.    הורידו בני שואה! הורידו אהלים,  ושריונות הניפו ונקפו.  אל ארצך ישראל! דמי אויב כנחלים,  שם בעקבות רגליך ישטפו.  זקן־חוזים מגבעות יברך מעבדיך,  ואל שדי ממרום יצליח דרכיך.        "
3410,מרדכי צבי מאנה,45,1,3,3,1,0,0,מרדכי צבי מאנה,"   	 	 	    1       על כנפי החיים עפתי, דאיתי,    עדי בואי לשנת עשרים ואחת;    וסביבי חזיונות שונים חזיתי:    מחזות גיל ועצב, נחת ושחת;    פה רגשי עדן בלבבי נקבצו    ופה חצי רעל רוחי מחצו.   2     פה יונק רענן, שרעפיו מה זכו!    ישוט בתהום ענג נפשו שקטת    פה עלם מדמעה עיניו נמקו,    נודד הוא מתאונן, רוחו לוהטת;    פה דרכי ישר, ופה – עקלתון,    פה גיל, פה נהי, פה ששון, פה אסון.     3     החיים כים ואני בו כאניה,    המקרים – סופות – המצולה ירתיחו    הסערות בעים האניה העניה    לתהום פיו פער לרגעים ישליכו    מגל אל גל כה נדחפתי, טלטתי    לרגעים נואשתי, כמעט צללתי     4     ולפטרבורג קרית מלך השלכתי    ותלאות חדשות מהר סבוני    וכערער בערבה בדד נאנחתי,    גם רעב גם קרה כמעט כלוני;    וראות מקרוב זהרי מטרתי    עוד הגדיל פצעי גם הרעיש לבתי.       5     צפרני היאוש לבי קרעו,    ובנבכי נפשי קדחה אש שלהבת;    דאגתי, שאגתי, עיני דמעו,    עד כמסס נסס שמתני עצבת;    חשך לי שמש גם תבל קדרה,    אך רע חזיתי, אך פגע אך צרה.     6     פתאם, – הוי, פלא! – הסערות נאלמו,    על ים שלאנן התקוה תנחני;    שמש גם תבל לא עוד לי יועמו,    גם טוב וישע הן בם תחז עיני;    מי זה לי המתיק גם נתן החיים?    הכרוב או שרף או מלאך שמים?     7   מלאך1 שמים הוא ציר על אדמה,    ושמו אהרן קויפמן, הוא הושיעני:    הוא הקשיב קולי משבתו כי רמה,    הקשיב קול לבי ובחסדו ענני;    אז סרו כצל ענני צלמות,    ארשתי תקוה, גרשתי עצבת.     8     לגשת אל הודך, מלאך יראתי,    מהללך לשיר בלשוני דומיה;    להרות תודותי קטנתי, דלותי,    אך לבי יסער, אך נפשי הומיה;    אך לבי ירחש לך תודה ותהלה,    בו שמך יתנוסס עד עולם סלה!     9     אדוני! הן לבי הוא הוא מקדשי,    טהרתיו ונצרתיו משמץ דפי;    ושכינת אל בו היא נפשי נשמתי,    בה אך רגשי קדש אך רגשי יפי;    ובקדש קדשים ארון הבאתי,    בו עלי לוח שם קויפמן חקותי!     בימות החרף, תרמ“א פ”ב.       כל עושה מעשה מצוה הוא מלאך (מורה נבוכים, ח“ב, פ”ו)  ↩           "
3316,שלמה אבן גבירול,40,1,1,1,1,0,0,שלמה אבן גבירול,   	 	 	         את אשר בקשתי לראות / לא אשיגנו  סוד אלהים עמק עמק / מי ימצאנו      שוכני שמי [ה]שמים / וערפל סתרו    אוצרות ברד ומים / הם בית משמרו  חיות מלאות עינים / יבהו מאורו      כלם בקדשה נושאות / יי אדונינו  ודמותו מהם רחוק / ואין מי יראנו      לאסר מרכבתו עבים / באו נחפזים  ומאורות עם כוכבים / על פיו נגנזים  לעבד אותו נצבים / ודמות לא חוזים      כלם בזמירות נאות / לשמו ירננו  וברק חניתו עת יזרק / יאמרו חננו      ממכון שבתו השגיח / אל יושבי ארץ  חוללה ידו בריח / עם שפריר ערץ  יחריד ואין מי יניח / ישקיט ואין פורץ      לו שיר ותהלה תאות / וכל פה יהודנו    עלי דת [משה] וברית חק / בכל יום יורנו      העלו קול בקדשתו / ושנו ושלשו  שוררו יחד קדשתו / הודו וקדשו  ספרו בכל יום גבורתו / ופניו בקשו      רוממו נקדש בצבאות / עזו הרנינו  קדוש קדוש כי קדוש / יי אלהינו.            
1255,שאול טשרניחובסקי,16,1,3,4,1,0,1,שאול טשרניחובסקי,"   	 	 	     ראו, רעי הגבעה,    גבעה רמה זאת, –    ואנחנו שבעה,    הבה נתנה אות.      מי יעלה ראשונה,    מי ייטיב עלות?    אחת! שתים! שלש!    רוצו, האין זאת?..        "
3312,שלמה אבן גבירול,40,1,1,1,1,0,0,שלמה אבן גבירול,   	 	 	         שפכי לצור לבך / נפשך וגם קרבך / הודי למשגבך / שחרך וגם ערבך    לנגדך ולסביבך / קומך ומשכבך / יעל במחשבך / בלכתך ומושבך    מעלל בהיטיבך / ירצך ויקשיבך / יפן למעצבך / יביט למכאובך    הנה גמול טובך / ישלם ביום שובך / אליו ויושיבך / אצלו ויקריבך.            
5167,יוהאן וולפגנג פון גתה,166,1,2,3,1,0,0,יוהאן וולפגנג פון גתה,"   	 	 	     מי הוא הרוכב בסופה וחצות?    האב הוא עם בנו. בזרעות אמיצות    יאמצנו הלה, יחבקנו חבק    וביד חזקה ויחם לתינוק.        – מה תירא, הילד, פניך תסתיר?    – אבי, שר היער, כלום אינך מכיר?    בראשו לו עטרת, זנב לו שחור.    – מטלית ערפל היא, בני, על פני היאור.        אלי בא, הילד, אלי, הנעים –    ""אתך אשתעשע שעשועים נאים.    פרחי צבעונים על גדותי לי לרב,    “אמי לה כמה גלימות כתם טוב”.        – אבי, הוי אבי! וכלום לא תשמע    מה שח שר היער, מבטיח לי מה?    – הרגע, הרגע, ילדי הנעים:    אך רוח מרשרשת בעלים יבשים.        ""הוי נער נחמד, כלום אלי לא תאבה?    ""בנותי תטפלנה בך מה יפה,    ""בנותי כי תצאנה בלילה בסך, –    “תחולנה, תשורנה, תישננה אותך”.        – אבי, הוי, אבי, כלום רואה אינך    את בנות שר היער שם בחשכה?    – הוי, בני! הוי, בני, מאד אטב לראות,    לא, כי ערבים עתיקות מקדירות.        ""אני אהבתיך, נעמת לי מאד,    “אם לא ברצונך, אבא בחזק יד”.    – אבי, הוי, אבי! הנה תפס בי.    הוי הוי, שר היער פגע בי, אבי!        נבהל הפרש, הוא נחפז, הוא שוקק,    הילד בידו נאנק וצועק.    דופק את סוסו ובא חצרו.    ובזרעותיו מת מוטל – נערו.          "
4708,מאיר הלוי לטריס,70,1,2,3,1,0,0,מאיר הלוי לטריס,   	 	 	    קין על שפת הים/   1     אויה אויה לי! נפשי אבלה    עד מה תנידני רוח חבלה!    פלגי אלהים יהמו יחמרו    בדכים דמי הבל כשחל ינערו.        עד אפסי ארץ כנפות אדמה    תרדפני על צואר תגרת נקמה    למקום לא יללה עוד האנחה    מחתת דמי הבל נפשי ברחה.       אויה לי! דמי אחי ברוגז ינהמו    ממשברי הים באזני ינאקו    מנקיקי סלע מרה יזעקו!       כעל חלמיש צור גלים ישתערו    שיחי ויגוני סביבי נשערו    בעותי-יה רגע לא ירפוני    ודמי אחי עד נצח ידלקוני        פצו לוע גלים! אהי לכם חבל    פי האדמה בלעה דמי הבל    עת קשי זרועי מקור חייו החריבה    ויאור אל נקם! והיא הקשיבה!       פצו לוע גלים! אהי לכם חבל    נבכי ים כסוני מחמת דמי הבל!    הוי לשוא! גם בארץ הנשיה    לא תשי נקמה! זרוע הנטויה!       כי אבוא באפל וחשך ישופני    בלהות אחי לראות אור בעדני;    ארקיע לשחקים לסתר עבים    ואחי יאחז דרכי בפני להבים.      עפר בית-חמרי רוח ידפנו    לארבע רוחות שמים יזרנו    וחמת אלי ידו כי קשתה    להלמני נטויה עוד לי נגלתה.        הוי צרות לבבי אין ספורות למו!    הרחיבו בתוכי מי ימשול במו?    מי זה יצב גבולות למרי יגוני?    פידי ימשך עד כגדל זדוני.        כי אמלל אני אלהים אררני    עת לדכא אחי הרצח קראני    אויה אויה לי אמלל הנני!    ארחיק נדוד – ואחי בעקב יאחזני!        (Nach Stollberg's: “Kain am Ufer des Meeres.”  ↩           
764,משה אבן עזרא,11,1,1,1,1,0,0,משה אבן עזרא,   	 	 	     נגן אשר פיהו הדר יפיו  בשיר עלי-נבל ישבח  ובעת גבר-יין כמימי-ים  גליו ברך קולו ישבח.          
431,חיים נחמן ביאליק,6,1,3,4,1,0,0,חיים נחמן ביאליק,"   	 	 	     קום לך לך אל עיר ההרגה ובאת אל-החצרות,  ובעיניך תראה ובידך תמשש על-הגדרות  ועל העצים ועל האבנים ועל-גבי טיח הכתלים  את-הדם הקרוש ואת-המח הנקשה של-החללים.  ובאת משם אל-החרבות ופסחת על-הפרצים  ועברת על-הכתלים הנקובים ועל התנורים הנתצים,  במקום העמיק קרקר המפץ, הרחיב הגדיל החורים,  מחשף האבן השחרה וערות הלבנה השרופה,  והם נראים כפיות פתוחים של-פצעים אנושים ושחרים  אשר אין להם תקנה עוד ולא-תהי להם תרופה,  וטבעו רגליך בנוצות והתנגפו על תלי-תלים  של-שברי שברים ורסיסי רסיסים ותבוסת ספרים וגוילים,  כליון עמל לא-אנוש ופרי משנה עבודת פרך;  ולא-תעמד על-ההרס ועברת משם הדרך –  ולבלבו השטים לנגדך וזלפו באפך בשמים,  וציציהן חצים נוצות וריחן כריח דמים;  ועל-אפך ועל-חמתך תביא קטרתן הזרה  את-עדנת האביב בלבבך – ולא-תהי לך לזרא;  וברבבות חצי זהב יפלח השמש כבדך  ושבע קרנים מכל-רסיס זכוכית תשמחנה לאידך,  כי-קרא אדני לאביב ולטבח גם-יחד:  השמש זרחה, השטה פרחה והשוחט שחט.  וברחת ובאת אל-חצר, והחצר גל בו –  על הגל הזה נערפו שנים: יהודי וכלבו.  קרדם אחד ערפם ואל-אשפה אחת הוטלו  ובערב דם שניהם יחטטו חזירים ויתגוללו;  מחר ירד גשם וסחפו אל-אחד נחלי הבתות –  ולא-יצעק עוד הדם מן השפכים והאשפתות,  כי בתהם רבה יאבד או-ישק נעצוץ לרויה –  והכל יהיה כאין, והכל ישוב כלא-היה.  ואל עליות הגגות תטפס ונצבת שם בעלטה –  עוד אימת מר המות במאפל הדומם שטה;  ומכל-החורים העמומים ומתוך צללי הזויות  עינים, ראה, עינים דומם אליך צופיות.  רוחות ה“קדושים” הן, נשמות עוטיות ושוממות,  אל-זוית אחת תחת כפת הגג הצטמצמו – ודוממות.  כאן מצאן הקרדם ואל-המקום הזה תבאנה  לחתם פה במבטי עיניהן בפעם האחרונה  את כל-צער מותן התפל ואת כל-תאלת חייהן,  והתרפקו פה זעות וחרדות, ויחדו ממחבואיהן  דומם תובעות עלבונן ועיניהן שואלות: למה? –  ומי-עוד כאלהים בארץ אשר-ישא זאת הדממה?  ונשאת עיניך הגגה – והנה גם רעפיו מחרישים,  מאפילים עליך ושותקים, ושאלת את-פי העכבישים;  עדים חיים הם, עדי ראיה, והגידו לך כל-המוצאות:  מעשה בבטן רטשה שמלאוה נוצות,  מעשה בנחירים ומסמרות, בגלגלות ופטישים,  מעשה בבני אדם שחוטים שנתלו במרישים,  ומעשה בתינוק שנמצא בצד אמו המדקרה  כשהוא ישן ובפיו פטמת שדה הקרה;  ומעשה בילד שנקרע ויצאה נשמתו ב“אמי!” –  והנה גם עיניו פה שואלות חשבון מעמי.  ועוד כאלה וכאלה תספר לך השממית  מעשים נוקבים את-המח ויש בהם כדי להמית  את-רוחך ואת-נשמתך מיתה גמורה עולמית –  והתאפקת, וחנקת בתוך גרונך את השאגה  וקברתה במעמקי לבבך לפני התפרצה,  וקפצת משם ויצאת – והנה הארץ כמנהגה,  והשמש כתמל שלשם תשחת זהרה ארצה.  וירדת משם ובאת אל-תוך המרתפים האפלים,  מקום נטמאו בנות עמך הכשרות בין הכלים,  אשה אשה אחת תחת שבעה שבעה ערלים,  הבת לעיני אמה והאם לעיני בתה,  לפני שחיטה ובשעת שחיטה ולאחר שחיטה;  ובידך תמשש את-הכסת המטנפת ואת-הכר המאדם,  מרבץ חזירי יער ומרבעת סוסי אדם  עם-קרדם מטפטף דם רותח בידם.  וראה גם-ראה: באפלת אותה זוית,  תחת מדוכת מצה זו ומאחורי אותה חבית,  שכבו בעלים, חתנים, אחים, הציצו מן-החורים  בפרפר גויות קדושות תחת בשר חמורים,  נחנקות בטמאתן ומעלעות דם צוארן,  וכחלק איש פת-בגו חלק מתעב גוי בשרן –  שכבו בבשתן ויראו – ולא נעו ולא זעו,  ואת-עיניהם לא-נקרו ומדעתם לא יצאו –  ואולי גם-איש לנפשו אז התפלל בלבבו:  רבונו של-עולם, עשה נס – ואלי הרעה לא-תבא.  ואלה אשר חיו מטמאתן והקיצו מדמן –  והנה שקצו כל-חייהן ונטמא אור עולמן  שקוצי עולם, טמאת גוף ונפש, מבחוץ ומבפנים –  והגיחו בעליהן מחורם ורצו בית-אלהים  וברכו על-הנסים שם אל ישעם ומשגבם;  והכהנים שבהם יצאו וישאלו את רבם:  “רבי! אשתי מה היא? מתרת או אסורה?” –  והכל ישוב למנהגו, והכל יחזר לשורה.  ועתה לך והבאתיך אל-כל המחבואים:  בתי מחראות, מכלאות חזירים ושאר מקומות צואים.  וראית בעיניך איפה היו מתחבאים  אחיך, בני עמך ובני בניהם של-המכבים,  ניני האריות שב“אב הרחמים” וזרע ה“קדושים”.  עשרים נפש בחור אחד ושלשים שלשים,  ויגדלו כבודי בעולם ויקדשו שמי ברבים…  מנוסת עכברים נסו ומחבא פשפשים החבאו,  וימותו מות כלבים שם באשר נמצאו,  ומחר לבקר – ויצא הבן הפליט  ומצא שם פגר אביו מגאל ונמאס – – –  ולמה תבך, בן-אדם, ולמה תליט  את-פניך בכפך? – חרק שנים והמס!  וירדת במורד העיר ומצאת גנת ירק,  ואורה גדולה עם הגנה, היא אורת ההרג.  וכמחנה תנשמות ענק ואימי עטלפים  הסרוחים על-חלליהם שכורי דם ועיפים.  שם על קרקע האורה שטחו להם שטח  אופנים מפשקי יתדות כאצבעות שלוחות לרצח,  ופיפיותם מגאלים עוד בדם אדם ומח.  והיה בערב היום, בנטות שמש מערבה,  מעטף בענני דם ונאפד אש להבה,  ופתחת את-השער, בלט ובאת אל-האורה  ואימה חשכה תבלעך, ותהם זועה נעלמה:  מגור, מגור מסביב… משוטט הוא באורה,  שורה הוא על הכתלים וכבוש בתוך הדממה.  ומתחת תלי האופנים, מבין החורים והסדקים,  עור תרגיש כעין פרפור של-אברים מרסקים,  מזיזים את האופנים התלולים על-גביהם,  מתעותים בגסיסתם ומתבוססים בדמיהם;  ואנקת חשאים אחרונה – קול ענות חלושה  ממעל לראשך עדין תלויה כמו קרושה,  וכעין צער נעכר, צער עולם, תוסס שם וחרד.  אין זאת כי אם-רוח דכא רב-ענות וגדל-יסורים  חבש כאן את-עצמו בתוך בית האסורים,  נתקע פה בדוי עולם ולא-יאבה עוד הפרד,  ושכינה שחרה אחת, עיפת צער ויגעת כח,  מתלבטת פה בכל-זוית ולא-תמצא לה מנוח,  רוצה לבכות – ואינה יכולה, חפצה לנהם – ושותקת,  ודומם תמק באבלה ובחשאי היא נחנקת,  פורשת כנפיה על צללי הקדושים וראשה תחת כנפה,  מאפילה על-דמעותיה ובוכיה בלי שפה – – –  ואתה גם-אתה, בן-אדם, סגר בעדך השער,  ונסגרת פה באפלה ובקרקע תכבש עיניך  ונצבת כה עד-בוש והתיחדת עם-הצער  ומלאת בו את-לבבך לכל ימי חייך,  וביום תרשש נפשך ובאבד כל חילה –  והיה הוא לך לפליטה ולמעין תרעלה,  ורבץ בך כמארה ויבעתך כרוח רעה,  ולפתך והעיק עליך כהעק חלום זועה;  ובחיקך תשאנו אל-ארבע רוחות השמים,  ובקשת ולא-תמצא לו ניב שפתים.  ואל-מחוץ לעיר תצא ובאת אל בית-העולם,  ואל-יראך איש בלכתך ויחידי תבא שמה,  ופקדת קברות הקדושים למקטנם ועד-גדולם,  ונצבת על עפרם התחוח והשלטתי עליך דממה:  ולבבך ימק בך מעצר כאב וכלמה –  ועצרתי את-עיניך ולא-תהיה דמעה,  וידעת כי עת לגעות היא כשור עקוד על המערכה –  והקשחתי את-לבבך ולא-תבא אנחה.  הנה הם עגלי הטבחה, הנה הם שוכבים כלם –  ואם יש שלומים למותם – אמר, במה ישלם?  סלחו לי, עלובי עולם, אלהיכם עני כמותכם,  עני הוא בחייכם וקל וחמר במותכם,  כי תבאו מחר על-שכרכם ודפקתם על-דלתי –  אפתחה לכם, באו וראו: ירדתי מנכסי!  וצר לי עליכם, בני, ולבי לבי עליכם:  חלליכם – חללי חנם, וגם-אני וגם-אתם  לא-ידענו למה מתם ועל-מי ועל-מה מתם,  ואין טעם למותכם כמו אין טעם לחייכם.  ושכינה מה אומרת? – היא תכבש בענן את ראשה  ומעצר כאב וכלמה פורשת ובושה…  וגם-אני בלילה בלילה ארד על הקברים,  אעמד אביט אל-החללים ואבוש במסתרים –  ואולם, חי אני, נאום יי, אם-אוריד דמעה.  וגדול הכאב מאד וגדולה מאד הכלמה –  ומה-משניהם גדול? – אמר אתה, בן אדם!  או טוב מזה – שתק! ודומם היה עדי,  כי-מצאתני בקלוני ותראני ביום אידי;  וכשובך אל-בני עמך – אל-תשוב אליהם ריקם,  כי מוסר כלמתי תשא והורדתו על-קדקדם,  ומכאבי תקח עמך והשבותו אל-חיקם.  ופנית ללכת מעם קברות המתים, ועכבה  רגע אחד את-עיניך רפידת הדשא מסביב,  והדשא רך ורטב, כאשר יהיה בתחלת האביב:  נצני המות וחציר קברים אתה רואה בעיניך;  ותלשת מהם מלא הכף והשלכתם לאחוריך,  לאמר: חציר תלוש העם – ואם-יש לתלוש תקוה?  ועצמת את-עיניך מראותם, ולקחתיך ואשיבך  מבית-הקברות אל-אחיך אשר חיו מן-הטבחה,  ובאת עמם ביום צומם אל בתי תפלתם  ושמעת זעקת שברם ונסחפת בדמעתם;  והבית ימלא יללה, בכי ונאקת פרא,  וסמרה שערת בשרך ופחד יקראך ורעדה –  ככה תאנק אמה אשר אבדה אבדה…  ואל-לבבם תביט – והנו מדבר וציה,  וכי-תצמח בו חמת נקם – לא תחיה זרע,  ואף קללה נמרצת אחת לא-תוליד על-שפתיהם.  האין פצעיהם נאמנים – – ולמה תפלתם רמיה?  למה יכחשו לי ביום אידם, ומה-בצע בכחשיהם?  וראה גם-ראה: עוד הם נמקים ביגונם,  כלם יורדים בבכי, ישאו קינה בניהם,  והנה הם מתופפים על-לבביהם ומתודים על-עונם  לאמר: “אשמנו בגדנו” – ולבם לא-יאמין לפיהם.  היחטא עצב נפוץ ואם-שברי חרש יאשמו?  ולמה זה יתחננו אלי? – דבר אליהם וירעמו!  ירימו-נא אגרף כנגדי ויתבעו את עלבונם,  את-עלבון כל-הדורות מראשם ועד-סופם,  ויפוצצו השמים וכסאי באגרופם.  וגם-אתה, בן-אדם, אל-תבדל מתוך עדתם,  האמן לנגעי לבם ואל-תאמן לתחנתם;  ובהרם החזן קולו: ""עשה למען הטבוחים!  עשה למען תינוקות! עשה למען עוללי טפוחים""!  ועמודי הבית יתפלצו בזעקת תאניה,  וסמרה שערת בשרך ופחד יקראך ורעדה –  והתאכזרתי אני אליך – ולא תגעה אתם בבכיה  וכי תפרץ שאגתך – אני בין שניך אמיתנה;  יחללו לבדם צרתם – ואתה אל תחללנה.  תעמד הצרה לדורות – צרה לא-נספדה,  ודמעתך אתה תאצר דמעה בלי-שפוכה,  ובנית עליה מבצר ברזל וחומת נחושה  של-חמת מות, שנאת שאול ומשטמה כבושה,  ונאחזה בלבבך וגדלה שם כפתן במאורתו,  וינקתם זה מזה ולא-תמצאו מנוחה;  והרעבת והצמאת אותו – ואחר תהרס חומתו  ובראש פתנים אכזר לחפשי תשלחנו  ועל-עם עברתך וחמלתך ביום רעם תצונו.  עתה צא מזה ושוב הנה בין השמשות  וראית אחרית אבל עם: והנה כל-אלה הנפשות  אשר-חרדו והקיצו בקר – שבו לערב ותרדמנה,  ויגעי בכי ודכי רוח הנם עומדים עתה בחשכה,  עוד השפתים נעות, מפללות – אך הלב נחר תוכו,  ובלא ניצוץ תקוה בלב ובלי שביב אור בעין  היד תגשש באפלה, תבקש משען – ואין…  ככה תעשן עוד הפתילה אחרי כלות שמנה,  כך ימשך סוס זקן אשר נשבר כחו.  לו אגדת תנחומים אחת הניחה להם צרתם,  להיות להם למשיבת נפש ולכלכל שיבתם!  הנה כלה הצום, קראו “ויחל”, אמרו “עננו” – ולמה  עוד הצבור מתמהמה? – היקראו גם ""איכה? –  לא! הנה דרשן עולה על-הבמה,  הנה הוא פותח פיו, מגמגם ומפיח אמריו,  טח תפל ולוחש פסוקים על מכתם הטריה,  ואף קול אלהים אחד לא-יציל מפיהו,  גם-ניצוץ קטן אחד לא-ידליק בלבבם;  ועדר אדני עומד בזקניו ובנעריו,  אלה שומעים ומפהקים ואלה ראש יניעו;  תו המות על-מצחם ולבבם יכת שאיה.  מת רוחם, נס לחם, ואלהיהם עזבם.  וגם אתה אל-תנד להם, אל-תזעזע חנם פצעיהם,  אל-תגדש עוד לשוא סאת צרתם הגדושה;  באשר תגע אצבעך – שמה מכה אנושה,  כל-בשרם עליהם יכאב – אבל נושנו במכאוביהם  וישלימו עם חיי בשתם, ומה-בצע כי תנחמם?  עלובים הם מקצף עליהם ואובדים הם מרחמם;  הנח להם וילכו – הנה יצאו הכוכבים,  ואבלים וחפויי ראש ובבשת גנבים  איש איש עם-נגעי לבו ישוב הביתה,  וגוו כפוף משהיה ונפשו ריקה משהיתה,  ואיש איש עם נגעי לבו יעלה על-משכבו  והחלדה על-עצמיו והרקב בלבבו…  והיה כי-תשכים מחר ויצאת בראש דרכים –  וראית המון שברי אדם נאנקים ונאנחים,  צובאים על חלונות גבירים וחונים על הפתחים,  מכריזים בפמבי על-פצעיהם כרוכל על-מרכלת,  למי גלגלת רצוצה ולמי פצע יד וחבורה,  וכלם פושטים יד כהה וחושפים זרוע שבורה,  ועיניהם, עיני עבדים מכים, אל יד גביריהם,  לאמר: “גלגלת רצוצה לי, אב “קדוש” לי –תנה את תשלומיהם!”  וגבירים בני רחמנים מתמלאים עליהם רחמים  ומושיטים להם מבפנים מקל ותרמיל לגלגלת,  אומרים “ברוך שפטרנו” – והקבצנים מתנחמים.  לבית הקברות, קבצנים! וחפרתם עצמות אבותיכם  ועצמות אחיכם הקדושים ומלאתם תרמיליכם  ועמסתם אותם על-שכם ויצאתם לדרך, עתידים  לעשות בהם סחורה בכל-הירידים;  וראיתם לכם יד בראש דרכים, לעין רואים,  ושטחתם אותם לשמש על-סמרטוטיכם הצאים,  ובגרון נחר שירה קבצנית עליהם תשוררו,  וקראתם לחסד לאמים והתפללתם לרחמי גוים,  וכאשר פשטתם יד תפשטו, וכאשר שנוררתם תשנוררו.  ועתה מה-לך פה, בן-אדם, קום ברח המדברה  ונשאת עמך שמה את-כוס היגונים,  וקרעת שם את-נפשך לעשרה קרעים  ואת-לבבך תתן מאכל לחרון אין-אונים,  ודמעתך הגדולה הורד שם על קדקד הסלעים  ושאגתך המרה שלח – ותאבד בסערה.       תמוז–תשרי, תרס""ד.       "
6265,יהודה קרני,332,1,3,4,1,0,1,יהודה קרני,"   	 	 	     הערב פה לא מתגנב ונכנס בחשי  עם החתול;  הלילה לא קטיפה רכה, נתנה לך שי  לשם חתול;    הערב פה אינו יורד ללב, שותה ומוצץ  טפות טפות עדי תמן;  וילון הלילה לא לאט נופל וחוצץ  בין המסמן ומה שלא סמן:    הערב פה חוטף, רוגל, עוקד  מגיש לליל,  וזה דורס, שוחט,  קובר וסותם את הגולל.        "
5405,דוד פוגל,206,1,3,4,1,0,0,דוד פוגל,"   	 	 	     באי עדי, צפור שחורה,  עופי ועלי על ברכי.      נקרי, נקרי על צחיח ברכי,  אך מאומה לא תמצאי.      ריח כמישה בין העצים,  סער הולל יאבך פרא  תימרות אבק ועלים זהובים.      סתו עובר לו בין היערים  ועד כפר וכרך יגיע.      נקרי, נקרי, צפור שחורה,  אך מאומה לא תמצאי.     וינה, 18.8.1918       "
3083,שלמה אבן גבירול,40,1,1,1,1,0,0,שלמה אבן גבירול,   	 	 	       ידידי מעשה חירם דמותך / ושושנים בפניך אדמים    ואביך בעת שלח אלי צור / ובא אליו אבי כל החכמים    ועשה כל מלאכת בית אלהים / ומזבח לכפר בו אשמים    כאלו שם יצרך אל ורקם / בך חירם בחכמתו רקמים    ובעשותו עלי עמוד שפת כוס / אזי עשה שפתיך נעימים.        
3309,שלמה אבן גבירול,40,1,1,1,1,0,0,שלמה אבן גבירול,   	 	 	         שמשי עדי אנה תבוא ולא תזרח / שרשי עדי מתי ייבש ולא יפרח  לכם אני אקרא דודי ואשביעכם / נא דברו לפני דודי אשר ברח  מה לו געלני רע בעלני / מיום עזבני לילה ויום אצרח  הנה בקול שועי אעטף לעמתו / אולי תחנתי דודי כמר ירח  חסדו יצוה לי חנון ורב חסד / אם אין צדקה לי יזכר ברית אזרח  זכרי אימתי זכרי ישועתי / השעני עלי מאין שאת טרח  קומי אורי כי בא אורך אשר כבה / וכבוד יי בא ועליך זרח.          
6569,חיים לנסקי,385,1,4,4,1,0,0,חיים לנסקי,"   	 	 	         פנכת פחים ריקה, פנכת רעי,    לא עוד ישוב ישתה ממך מימי סביר,    ותמול, עוד תמול היה מראהו כמראי –    על פני מימיך צף כעל חלקת ראי    פרצוף זעום עפעף וברק עיני ספיר.    פנכת פחים ריקה, פגום זרך וקר    כפיהו שהשחיר עקם עוית גסיסה.    צמאו לדרור הרוה בדם פצעו. השאר    נתז חכליל וחם על גדר התפיסה.        "
1917,אפרים לוצטו,27,1,2,2,1,0,0,אפרים לוצטו,"   	 	 	     עד אן צחוק ישרש ויפרה נצר?    עד אן בצלו יחסה כל גבר?    בית אב במדין הוא ויורש עצר    אל מחנה ריבות ועל כל שבר.  ימיר הלא זהב בשקלי כסף    כסף מזקק יחליף בנחושת:    יתום נחושת זה בשצף קצף    ילבש מצחק אז מעילי בושת!  כל תועבות לבו אני הכרתי    יום בא בצל ביתי כמו אורח    ואחזה כספי כצל בורח.  ואמרה: ארור צחוק הקרטי    לב סור ולא תסור, זכור אל תפן    כי לא לאיש נזיר קרוב אל גפן.          "
6921,פניה ברגשטיין,426,0,4,4,1,0,0,פניה ברגשטיין,"   	 	 	         סורה, סורה, סור,  ברח מכאן, דבור!  ברח מיד והסתלק,  זמזמן אתה, כלי ריק!  אתה מפריע והורס,  דבש מן הדבורים חומס.      הולך, סובב, תמיד בטל,  גדול, חזק, וכה עצל,  איך לא תבוש, דבור,  בטלן אתה גמור,  איך לא תבוש, דבור!            "
1983,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	    מה נשתנה הלילה הזה?  (הגדת ליל שמורים)     ערוך השלחן – ומצות בקערות,  כי חק ליעקב מדור דורים  לאכול לחם עני – זכר לצרות,  לחם עני – מצות ומרורים.        והבן הקטן לאביו ברננות  ישתומם, ישאל גם יפצה פה.  ערוך השלחן, ואיה המגדנות?  מה נשתנה הלילה הזה?!        גם לנו ללילה אור החיים  לבוז, למשסה מדור דורים  בגולה נלכה שנים אלפים.  נרוה דמעות ונאכל אך מרורים.        וגם נחנו נשאל את אבינו בשמים,  ברחש שפתים נפצה פה,  מדוע קודרים נלכה בחיים?  מה נשתנה הלילה הזה?        בערו מקרבכם שאור ומחמצת  קנאה, שנאה מלב השממון.  הסירו מקרבכם סמל תפלצת  עגל הזהב, אליל הממון.  אז בימי צאתכם מארץ מצרים  נפלאות יראכם אלהי שמים.       תרמ""ו, “חבצלת”.       "
3433,אברהם אבן עזרא,46,1,1,1,1,0,0,אברהם אבן עזרא,"   	 	 	     בדת אל אדבקה חיי בשרי, / אקוה מאדונה תת שכרי,  בגן עדנה להתעדן רצוני / ועתות צמאוני הוא נהרי.  ראיתיך בעין הלב ואחר / בתורתך, בכח נאדרי.  הבינני עשות דרך נכוחה, / אגדלך – ואת תגדיל הדרי.  מרומים והדומים לא יכילון / כבודך – ואף כי מאמרי.  חסות בך אותה נפשי בעודה / ובשחותי שמך שמתי פארי.          "
1546,יהודה הלוי,26,1,1,1,1,0,1,יהודה הלוי,   	 	 	     עמי בקרבתם עדי בשובה    ארפא משובתם אהבם נדבה  יום יום במכאבי אהמה בגלות    מנהמת לבי יגון ודלות    צורי שמך רכבי כי לך אילות  דלים בגלותם שכנו ערבה  הקיץ כמו גבור עליון והעיר    נחומך לדבור לבכור וצעיר    חיש ואסף על בור פרא ושעיר  רמסו בגאותם קדש וצבא  ותמור נות ציון קדר ומשך    שכנו בבור ציון צפעון ונשך    ובית מאור עליון היה לחשך  גם נר מנורתם עמם וכבה  דברי יגוניכם באו באזני    הנני להושיעכם אחיש במעני    עתה אקבצכם ואני אדני  תהיו כמו חותם על לב שאהבה  המו מאד מעי על נד ילדי    כמעט ואזרועי ארים וידי    אקרא לשעשועי זרע ידידי  רנו ילידי תם כי הנני בא.  לשבת חנכה        
3514,אברהם אבן עזרא,46,1,1,1,1,0,0,אברהם אבן עזרא,"   	 	 	     אני גולה וסורה / בינות לבאים פזורה,    והם שוקטים ונחים / במשכנות מבטחים.        בעלות על לבבי / אומר: ימין אל תקצר,    איך היה כאבי / נצח ואיך צעדי צר!    יום כהן ונביא / הלכו שבי לפני צר,    ובני השררה, / קדם בראשם עטרה,    חזרו על פתחים / לובשי בלויי מלחים.        רמה יד מגאל – / ואני כשה נאלמה,    יום בא עיר אריאל / ויעשה בי נקמה,    ויאמר: הלא אל / קנא אדני, ולמה    לא קנא לתורה? / יום נלכדה החבורה    והכו ברמחים / גם נתחו לנתחים.        החשה אל אמונה / עד כה – ונכרי בביתו,    ויתן למנה / לו כל נאות אהבתו,    עד במקום שכינה / העמיד אויל תועבתו,    ובתוך העזרה / נטע עצי האשרה –    שם היו זבוחים / הכהנים המשוחים.        מה יענו זעומים / כי נהפכה הברכה?    בינות כל לאמים / עלי חמתך שפוכה.    השקף ממרומים, / קנא ליושבי חשכה!    אולי עת בשורה / באה, ונצא לאורה,    על לב נאנחים / דבר – והיו שמחים!          "
2744,שלמה אבן גבירול,40,1,1,1,1,0,0,שלמה אבן גבירול,   	 	 	     שובב כלילי  /   לראש בן חכלילי    להחליף אלילי  /  עם רועה אוילי    מהר גלילי    /  ירנן קול חלילי    העת תחדש [לי]  /  ימי שמחת גילי        ועל אזן רגיל   /  תשוה העגיל    ולובש הפתיגיל  /  ברב שמחה וגיל   /   יצפצף על חליל        לשכה וגם דביר  /  בבית קדש תחביר    וכהן אביר   /   במזבח תגביר    קטרת להעביר /   לפני אל כביר        ולשאת כף מוכן  /  ולעלות לדוכן    אשר בו אל שכן  / ועת כפיו תכן    /   ירנן על קול צליל        מזרק וגם סף  /   בבית פרחים יאסף    ושומרי הסף  /   יהי זרועם נחשף    ונותני שיר נכסף /  ישירון שיר לאסף        ויחזיקון כמנור  /  כלי נבל וכנור    ויהמו כצנור  /   בשער ניקנור  /     וגם על הר גליל        המונים המונים  /  בבית אל יעלו שם    ושמחת עולם   /  תהיה על ראשם    ועינם תחזה   /  כל תאות נפשם        ישועה וברכה  /  ומושל ממלכה    וכהן מערכה  /   ונשיא המלוכה   /   ונביא וגם פליל          
6021,יהודה קרני,332,1,3,4,1,0,1,יהודה קרני,"   	 	 	     רשת של לבנת הסהר צדתני  בשעת השתים עשרה בלילה מדרך חלוני, ודמיות הכסף  לי רומזות בהסתר. מי יערב לצאת בשלום מפתח  מעוני.  ולהיכן אאסף?  ויוצא אנכי לבדי  בשעת השתים עשרה בלילה מביתי —  וזה אל זה דוברים כוכבים, וזו עם זו רוחות מספרות,  ומי זה ידבר בעדי, בליל, בו נשביתי?  התעטף הליל כלו תכלת,  ונדם ונקדש, מהאמר בו תפלה או שירה,  הן אפשר, כי ליל זה — הגדול, הנאוה מלילות,  ואפשר — הראשון ליצירה.  עלתה נשמתו של עולם הזיה בשחק לתמה,  וזכר לא אזכר, אימתי  כה היתה הנשמה שבי בלתי פגומה;  הלילה — ליל לדת מזלי ומלוא נשמתי,  וטובל אנכי באורות הלבנה הזכים  של ספירות נרדמות,  בשעת השתים־עשרה בלילה דמות באה  וקוראה לי לצאת מרחקים, ולתקן עולמות.        "
4401,שלום שבזי,54,1,2,2,1,0,0,שלום שבזי,   	 	 	    אני חבר אני צעיר לימים / ר'   תשובת משלם לשיר שלומי לך משולם בן אדוני / ר'      אני חבר אני צעיר לימים    אני עבדך ואל נא תענשני    מקווה עבדך חכמת נבונים    למען אידעה אל יוצריני    שזפתני יחידתי בלילה    לחוות לך דעת עם המוני    למען תפתחה לי כל סתומים    ונתמלא בסוד חכמת נבוני    מצאתיך ושש לבי ושמח    והעביר אל לכל צער יגוני    ואתה תאמרה חכמת עטלף    והיא מצוה מנויה עם גאוני    פשוט מלבך המחשבה    ואל תקפיד עלי בן אהרוני    ושלום רב לך חכם ונבון    ילוד יוסף ענק על צאורוני        
5517,חיים יעקב בן ברוך אונגר,224,1,3,4,1,0,0,חיים יעקב בן ברוך אונגר,"   	 	 	    / חיים יעקב אונגר   זמנים יעברו גם ימים יחלפו,    תמיד יתהפכו על גלגל הטבע;    ירחים יהלכו אף חגים ינקפו,    אלה מאלה שנים כמראות צבע.       (מקהלה.)   לכן נודה לאל, נפארנו בתהלה,    שהחינו היום נשיש ונגילה.        האנוש אנוש ומאפע פעלהו,    שתים ידבר אך לא יעשה אף אחת.    כיצר כחמר, כאמן כמעשהו,    יחד יכלו, יחד ירדו לשחת.       (מקהלה.)   לכן נודה לאל, נפארנו בתהלה,    שהחינו היום נשיש ונגילה.        אך לפעמים אחדים ישכיל ויצליח,    ופעל ידיו נכון יעמד לדורות,    עץ שתל יוציא ציץ ישגה ויפריח,    יעשה פרי תאר למעלה, ישלח פארות.       (מקהלה.)   לכן נודה לאל, נפארנו בתהלה,    שהחינו היום נשיש ונגילה.        חברת “לוית חן”, בכל תקף יסדנו,    חמש ועשרים שנה בחזקה עמדת,    כי במעגלי צדק וישר צעדנו,    ובצל האמונה נפשנו חמדת.       (מקהלה.)   לכן נודה לאל, נפארנו בתהלה,    שהחינו היום נשיש ונגילה.        חומת ברזל האמונה לבעליה,    לא תדע הרס, לא תדע שוד ושבר;    כהררי עולם עמודיה ואדניה,    מלאכי שלום ישמרוה מכל עבר.       (מקהלה.)   לכן נודה לאל, נפארנו בתהלה,    שהחינו היום נשיש ונגילה.        היום נחוגה את חג אגדתנו,    ביום יסודתה, זה חמש ועשרים שנה,        נעש משתה ויום שמחה בבית מועדנו,    ערוך השלחן, מלא דשן ורננה.       (מקהלה.)   יחד נודה לאל, נפארנו בתהלה,    שהחינו היום נשיש ונגילה.        הבה נשלחה איפא לקרא לחכמים,    בסוד ישרי לבב נתעלס באהבים,    כי רק אז יקרא זבח השלמים,    ואז ירצה כקטרת ואשי חלבים.       (מקהלה.)   כמוהם נודה לאל, נפארנו בתהלה,    שהחינו היום נשיש ונגילה.        הלא המה ידעו לברך את הזבח,    לקדש את המשתה כקרבן ואשים,    בשפתם לכבד אל בפאר ושבח,    להחיות לב הקרואים, צעירים וישישים.       (מקהלה.)   אתם נודה לאל, נפארנו בתהלה,    שהחינו היום נשיש ונגילה.        לא בזללי בשר אף לא בסבאי יין,    לא באלה חפצנו, כי באנו הלם;    הן שמחתם עדי רגע, ששונם כאין,    עת יקיצו מיינם והנה אך חלם.       (מקהלה.)   נחנו נודה לאל, נפארנו בתהלה,    שהחינו היום נשיש ונגילה.        המשתה הוא לנו רק לאות ברית קדש,    רעיון זר לא יתערב בשמחתנו;    יום מועד קראנו ראש זה החדש,    יום העמד לנס על מרום הר קדשנו.       (מקהלה.)   למען נודה לאל, נפארנו בתהלה,    שהחינו היום נשיש ונגילה.        אז אך מלא כף גבורים התאספו,    לקנאת אל נפשם מנגד השליכו,    צררי ישרון במר לבותם רדפו,    הרגו משמניהם יכלו והצליחו.       (מקהלה.)   כמו אז נודה לאל, נפארנו בתהלה,    שהחינו היום נשיש ונגילה.        זכר נס זה יעמד עד בלי שמים    אמץ לב אנשי שם יגיד ויודיע,    מפלאות תמים דעים יכירו פי שנים,    כי אין לו מעצר ברב או מעט להושיע.       (מקהלה.)   כמו אז נודה לאל, נפארנו בתהלה,    שהחינו היום נשיש ונגילה.        שתו קריאי מועד, שתו עודרי מערכות,    שאו כוס ישועות והללו אל שגיא כח,    ברכוהו בתם לב, ברכו מאה ברכות,    וחגכם יעלה לרצון כריח ניחח.       (מקהלה.)   הבה נודה לאל, נפארנו בתהלה,    שהחינו היום נשיש ונגילה.        יחי החבר, יחי המורה והפקידים,    חכם חברת “לוית חן”, מטיף האמרים.    והישבים ראשונה בלהקת הידידים,    הדרשים שלום החברה בסוד עדת ישרים.       (מקהלה.)   יחד נודה לאל, נפארנו בתהלה,    זה היום עשה, בו נשיש ונגילה.           "
344,רחל בלובשטיין,5,0,3,4,1,0,1,רחל בלובשטיין,"   	 	 	    ימחץ וידיו תרפינה  (איוב ה', י""ח)     ואם לא רפאה היד המוחצת  אם אין לה צרי לצקת ללב  חטוא לא חטאה לי – בחרתי בעצב  היטיבה עמי כי רציתי בכאב.  רציתי בכאב. בכאב מנצח,  בכאב מטהר, מעניק ומפרה;  כאת-החורשים לי חדו הפולח,  נטפי דמעותיו כאגלי היורה.  בנוף עצבון קמה משתרעת, –  גרני השוממת נכון לך יבול!  ואם לא חבשה היד הפוצעת –  הגדילה חסדה… גמלה לי הגמול…       ה' אדר, תר""ץ       "
2395,שמואל הנגיד,32,1,1,1,1,0,0,שמואל הנגיד,   	 	 	     זדנך יעלה נבלות שפתך    – – – – – ברשתו    במישרים רחץ טמאת לשונך    והתר את-לבבך מנחשתו.         
3818,אברהם אבן עזרא,46,1,1,1,1,0,0,אברהם אבן עזרא,"   	 	 	    (סדר הטל)      א   אלה טובו לא נכחד, / כבוד טובים בסודו תחד,    במזל טלה אין פחד – / זאב וטלה ירעו כאחד,    אל בניסן ישא לבני / נס; והיה, בנוס כל יגוני,    שארית בקרב מוני / כטל מאת י-י.   ככתוב: והיה שארית יעקב בקרב עמים רבים כטל מאת ה׳ כרביבים עלי עשב אשר לא יקוה לאיש ולא ייחל לבני אדם.     בתת זבול לארץ טלו, / יעלה צמח ורב גדלו,    במזל שור יברך חילו – / בכור שורו הדר לו.    באיר אל יעטר כצנה / רצון עם בשבי ענה –    אז ימלא פי רנה, / יפרח כשושנה.   ככתוב: אהיה כטל לישראל יפרח כשושנה ויך שרשיו כלבנון.     רעיה, תהי מעיל חן עוטה / אהלה – ואהליבמה למטה,    במזל תאומים לא יחטא – / והיו תואמם מלמטה.    רוח הוד מזבולך / נופף, לבשר קהלך –    בסיון אשוב אליך, / עמך נדבת ביום חילך.   ככתוב: עמך נדבת ביום חילך בהדרי קדש מרחם משחר לך טל ילדתיך.     החש לנוחלי לב נפש / ותלביש לעמך סות חפש,    במזל סרטן, בלי רפש / ושרט לנפש.    הואל נא לעשות רצוני / כאשר יחלת המוני    בתמוז להרבות ששוני: / ׳אשקטה ואביטה במכוני.׳      ככתוב: כי כה אמר ה׳ אשקטה ואביטה במכוני כחם צח עלי אור כעב טל בחם קציר.     מבטח זולתך איה, / אל אשר נקרא שמו אהיה?    במזל אריה בך אחיה – / הושיעני מפי אריה!    משושי אתה – ואיך אדאב? / בך ינחם לב בחדש אב,    מאתך מי גיל אשאב – / היש למטר אב?   ככתוב: היש למטר אב או מי הוליד אגלי טל.     בשמך לכל מכה תעלה, / מחזק כל לבה אמולה,    במזל בתולה לך איחלה – / ומה אתבונן על בתולה?    באלול יגע עת חמלה, / להשמיע יונה הוד מלה:  ׳קול דודי דופק: ראשי נמלא / טל, קוצותי רסיסי לילה.׳      ככתוב: אני ישנה ולבי ער קול דודי דופק פתחי לי אחתי רעיתי יונתי תמתי שראשי נמלא טל קוצותי רסיסי לילה.     רצונו יגן על בני / יום בוא לפניו זכרוני,    במזל מאזנים דיני – / ומאזני משפט ליי.    רחמים אשר באין קץ אדרש / בחדש תשרי, הוא הראש,    ישימני רענן כברוש / אל ארץ דגן ותירוש.   ככתוב: וישכן ישראל בטח בדד עין יעקב אל ארץ דגן ותירוש אף שמיו יערפו טל.     מעון ייסד דביר חרב – / ואליו יקבץ המון רב    במזל עקרב, בלי שרב, / נחש, שרף ועקרב.    מבועי מים גל, עליון, / עליו ינהל עם אביון –    במרחשון ישיר הגיון / על הררי ציון.   ככתוב: כטל חרמון שירד על הררי ציון כי שם צוה ה׳ את הברכה חיים עד העולם.     אמון כבודו לא החליף – / אותי בעם זר לא יחליף,    במזל קשת כצאן יאליף / וקשתי בידי תחליף.    אמריו בכסלו יאמנו / ומבשרים בכל הר יענו:    ׳מתים אשר בעפר שכנו, / הקיצו ורננו!׳   ככתוב: יחיו מתיך נבלתי יקומון הקיצו ורננו שכני עפר כי טל אורת טלך וארץ רפאים תפיל.     יום ישיב שבותי פודי, / אז אמר: איפה רודי?    במזל גדי תשסעהו ידי / כשסע הגדי.    ישועות לפנים נשמעו – / יראום בטבת אם נושעו,    כי גבורותיו נודעו: / בדעתו תהומות נבקעו.   ככתוב: בדעתו תהומות נבקעו ושחקים יערפו טל.     רעה לא תקרב באהלי / ובני בכורי יקרא לי,    במזל דלי כל גוי למולי / כמר מדלי!    רב ברכות על כפים / יריק על עמוסי מעים,    בתתו בשבט המון מים / מטל השמים.   ככתוב: ויתן לך האלהים מטל השמים ומשמני הארץ ורב דגן ותירש.     הנה יום ליי בא – / להוציא בו מעין נחבא    במזל דגים, כציר נבא: / והיה הדגן רבה.    אקוה אל אל בידו רוחי, / אזכר נפלאותיו – ואחי,    ובאדר יערב לו שיחי, / יערף כמטר לקחי.   ככתוב: יערף כמטר לקחי תזל כטל אמרתי כשעירם עלי דשא וכרביבים עלי עשב.  ב   לך לשלום, גשם / ובוא בשלום טל –    ברב להושיע / ומוריד הטל.    אעיר לבתי / ואגבירה שפתי,    ואשים דברתי / אל צור ישועתי,    וכיום אמרתי / תזל כטל.    בן יקוה רחמיו, / ישוב לשלומיו    כימי עלומיו, / וברכות תהומיו    יגברו, אף שמיו / יערפו טל.    ׳נעמי אגדילה / וצרים אבהילה,    וגאים אשפילה / ובני אנחילה,    נעימות אזילה / ברדת הטל.׳    שם כבודך, האל, / שכן תוך עם אל,    ותעמיד מיכאל / להיות לו גואל,  כדברך: ׳לישראל / אהיה כטל.׳        "
2158,שמואל הנגיד,32,1,1,1,1,0,0,שמואל הנגיד,"   	 	 	    ולה אלי צדיק  ולו לידיד   אבא חסן, תרומית נדיבים / ובן ראשים ואנשי שם וטובים,    והערב, אשר חקי אהביו  /  בדם לבי ונפשי נערבים!    יסיתך כל אשר יאמר לך כי / שכחתיך, ויפיח כזבים.    ידידי, אם אהי נושה ידידים - /   אהי נושה עשרה הכתובים,    ואם אלמד עשה עוון לחבר - / עוונות ילמדון עלי כרובים!    5    הלא אזכר אהבים הקדומים / לכמוך אשר יזכר אהבים!    ומימי שחרות דודי דבקים / בדודיך, כמו דבק רגבים,    ובדיו החלבים נכתבו על  / קרבי מן ימי ינק חלבים,    ולא יוכל זמן למחות כתיבת / דיו חלב עלי לוח קרבים!          "
5045,יצחק אבן כלפון,113,1,1,1,1,0,0,יצחק אבן כלפון,"   	 	 	     חלי לבי וגם מרבית יגוניו,    וצרותיו ומכאוביו ואוניו    במו עיני כליל יפי, צבי חן,    אשר חלי בלי מכאוב בעיניו.    5    צבי המאריך לילי עשוקיו,    והוא יישן עלי משכב מלוניו.    צבי ידמה ברואותיו לעפר    וצוארו, אבל אין לו קרניו.    ובם השים, בעת ירצה ידידי,    10   ששון לבי, ועת יחר – אסוניו.    הירפא לבבי מחלאיו,    ומי יראה חלי עיני אדוניו.    אלי דויד, ידיד נפשי, אהלך    לרפא את- לבבי מיגוניו.    15   אלי קצין, נדיב הלב, אשר שם    בני עמי לעם אחר, קציניו.    אשר עביו בדלחים יריקון,    וימטירון זהב אופיר ענניו.    זקן עמי במדעו, ואם הוא    20   צעיר ימים כבר הוביש זקניו.    לכן שמו אלהיו נר להאיר    נתיבתם כשם שמש מעוניו.    והן כל הארצות הרחוקות    ידעוהו, כאילו הם שכניו.    25   שמו גדול וזכרו רב, ומי לא    דמותו שר, תמונתו לפניו:    אחי מוסר, אשר חכמה חניתו,    והקסת והקולמוס אזניו.    אהי פדיום, וכל-איש שר בעמי,    30   לאיש יפיק לכל-שואל [רצ]וניו.           "
4145,וידל בנבנשתי,47,1,1,2,1,0,0,וידל בנבנשתי,   	 	 	    עפרה מאור שמשך / וידאל בנבנשת  כתובת: על חתן משחת מאיש מראהו והנערה יפת תאר     עפרה מאור שמשך שזפני / היום ועל כן תארי קדר    גם אש נדודך אכלה פני / ואני בלא תאר ולא הדר        
908,משה אבן עזרא,11,1,1,1,1,0,0,משה אבן עזרא,"   	 	 	    סליחה  סימן: משה     מציון    /    אל עליון  /  אשר לו נתכנו עלילות –  צור קונה  /    הבונה  /     בשמים מעלות  תנה ישע   /    לשבי פשע   /   וזנח חטא ומעילות,  ולמהללים   /   במקהלים  /   נושאים כפיהם תהלות  עבדי אדני  /    העמדים  /   בבית אדני בלילות:      [תה' קלד, ב]  מה-ידידות  /    נכבדות    /   לדבר בבית מעוניך! –  ולנטש מחוזים  /  ולאחז  /     בשולי פעמוניך  ולנער זמן  /    לא נאמן   /   ולשמר מאד רצונך  ועת תהלה  /    ועת תפלה  /   לבקע ענניך  וכל בכיל   /    כנף ליל   /    ואחז כנף ארונך  ואשמרות   /   עת שמורות  /   עיניו יזיל לפניך  ולך יכסף  /    כי תאסף  /    תהלתך בחפניך  ושם בלבות   /  מסלות   /   אל השחקים לעלות:  שחרתיך    /   ושרתיך  /    בעיני לבי ושכלי  ולהחזיק    /   במסבך   /   נטשתי נוה אהלי  והון חרוץ,  /    וארוץ   /    אחר עקבות אלי  ולא נודעו,   /   אבל פגעו    /  רעיוני לצור גואלי  וכי אעטף   /   יום תטף  /    מלתי במהללי  אשתאה   /    ולא אראה –  /  והוא ישב ממלי!  ואמנם על   /   ידי פעל   /    גבורותיו אשר הפליא  אני רואה   /    ולא במסוה /    אבל בחידות נראה לי  והוא רוכב  /   על עגלות  /  ויושב על התהלות:      [תה' כב, ד]  היש יתרון   /   לבן מרון  /    ואם ירבה תחנוניו?  ואותו   /     בהותו   /    וחטאו מלאו עטיניו  ואין זוכר  /    לב עוכר  /    ליום יקרוהו אסוניו  ליום רחוק  /    ירחק חק  /    אשר בו יעלו עשניו  וכי יסחר   /   ליום מחר  /    תשופנו לשון פתניו  ואיך יגאה  /    ולא יראה  /    זמן ישכן בית ענניו,  והוא יצבר  /    והוא יעבר /    ואסף רוח בחפניו  ואיך ירכב   /   ואיך ישכב /    תחת נחלי עדניו  ויום יבא  /    במחלות  /   ביד יחתום על מגלות?     [איו' לז, ז]          "
5035,זאב ז'בוטינסקי,109,1,3,4,1,0,0,זאב ז'בוטינסקי,"   	 	 	       קול בסתר מתיפח    ובוכה בכה ורן.    צל-אשה צחור כשלג    מרחף מעל ציון.      – שיך, הבט, הגד לי, מה-זה! –    הוא הקיץ ולא ענה לי:    חיל-יראה פתאם הכריע    את ברכיו של אבן-עלי.      ואכרע בהסח-דעת    גם אני על יד השיך –    עד המוג, עם הד-הבכי,    זיו הצלם הדועך.      ובלחשו אמרות-הקדש    נד-הרכין הסב במצח:    יתברך אדון הארץ    שהראנו פלא-נצח.      “עיר-שלום” קוראים מקדם    לדמות הלבנה.    יש אומרים: נשמע מפיה    שיר-קינה מדי שנה.      מזקני עמי שמעתי:    ביצרו כל עם ושבט,    אל נדר, כי פה בארץ    עם עברי יזכה לשבת.      אין רבון מלבד אלה –    לא אלה איל אללה!    נדר-איש – עפר ואפר,    אל – צור-עז בכל מלה.      אך דורות חלפו וגזו –    וחיו באפס-נחת    העברים במלוא החלד    חוץ לארץ המבטחת.      הם גלו מן המולדת,    וגלה מהם כבוד;    רק אחת להם הצילו –    אמונה מימי אבות.      “עיר-שלום” – אשה פורחת –    זו האם של עם-הדחי.    כל שנה על עיר-הקדש    היא נושאת מספד ובכי      דם מעל למדורתנו    מכחילה כפת-שמים.    חרש נם בקצה האפק    צל חומות ירושלים.      מדריכי, שיך אבן-עלי,    צאצא רוזני ערב,    מסתכל בצבא-שמים    ובודק בכוכביו.      “עת חצות” – הוא שח בלחש,    מתנמנם ונע בקצב.    תרדמה סביב בעמק    רב-האלם, רב-העצב…      שקט-מות מפחידני:    לי נדמה כי שם בגי    קול-לא-קול גונח חרש    ומגיע לאזני.      הס! אי-שם, בלב-החשך    נשמעה המית פי-נבל.    מיתרים מרי-הנפש    משיחים תוגה ואבל.      וקוראת לשדות-מולדת    מאפסי-גלות כהים,    עם בנים נלאי-הנפש    ממוסר האלהים….""           "
3758,אברהם אבן עזרא,46,1,1,1,1,0,0,אברהם אבן עזרא,"   	 	 	       יוצר בחכמה / רוחי בקרבי,    אלהי, נשמה / שנתת בי.    אתה האל עושה / פלא ונסים,    אשרי שבך חוסה, / מושיע חוסים,    כי בשכוי תשים / בינה ובלבי.    בפגרים מתים / תחזיר נשמה,    אותות ומופתים / תפליא בחכמה,    לך לבי כמה, / צורי משגבי.    רופא החולים, / פוקח עורים,    מגביה שפלים, / מתיר אסורים,    משפיל ומרים – / רפא נא כאבי!    הרם על כל רמים, / זוקף כפופים,    מלביש ערומים, / מנעיל יחפים –    תן כח ליעפים / ופדם משבי!    מכסא כבודך / אתה בראתה,    צורי, לנגדך, / אתה יצרתה,    אתה נפחתה / לקימה בי.    קרב שנת פדות / מן השמים,    הוציאני מעבדות, / רוקע ארץ על מים,    יחינו מימים / ויביט עוצבי.    טהור עינים, / אזור בגבורה,    יושב שמים, / עוטה תפארה –    המצא כפרה / וסלח נא חובי!    נעים בכל נוי, / אדיר בקדשה,    לא עשני גוי / ולא עשני אשה –    ימהר יחישה, / ידרש לעולבי!    חן-נא לאמך, / מעביר שנה,    זכר רחמיך, / הנותן בינה!    צורי, עד אנה / לא תקשיב ניבי?    זבד טוב / זבדני מלכי,    לא עשני עבד, / עשה כל צרכי –    יגיה חשכי / ויאיר נתיבי.    קדוש ישראל, / גומל חסדים,    מביא הגואל / יגאל עבדים –    רחם נדודים, / צורי ואבי!        "
2071,שמואל הנגיד,32,1,1,1,1,0,0,שמואל הנגיד,   	 	 	     ושואל למי אקרב עניתיו אלי-ישר    חכם לב אשר יטיף עלי-לומדים צופו    וממי אהי רחוק עניתיו רחק משר    גדל-אף בעת קצפו ונחל בעת שטפו    ואת-מי אהי אוהב עניתיו אשר תרחיק    מעונו ויפצר בך ויאמר לך בא פה    ואת-מי אהי שונא עניתיו אשר שש אל    כסיל בא ומתעצב לחכם בהשקיפו.        
3040,שלמה אבן גבירול,40,1,1,1,1,0,0,שלמה אבן גבירול,"   	 	 	         תחלת החכמה / וראשית הערמה / ליד אל הרמה / ויוצר היצורים    וראשון בתחלה / ואחרית כל תכלה / מרומם בתהלה / ומשפיל אף מרים    אשר לא יתוה / במעון גם נוה / ואיכה ישתוה / בשבת נוצרים?    וכל דעת נוצר / להגביל אל קצר / ולבם כים צר / ודעות כשקרים    אשר מאז קדם / והכל סר נרדם / ועד לא שם אדם / ולא יצר הרים    ושם ארבע ידות / נכונות מועדות / ולהנה סודות / צפונים וסתורים    וצורם אבירם / אנוש מהם קרם / ויחד החבירם – / ואינם נחברים    ויזם וישלים / עשות הגלגלים / כתבנית אהלים / כמעשה ספירים    פלאיו לדעת / ואור מארבעת / שחקים לגעת / לעיני היצורים    והציג כח בם / כפי מתת רבם / לבל ימוט רבם / לדורי הדורים    ושת בהם תבל / תלויה בחבל / ושת תלה סבל / במאזני מישרים    ובמרוצת מרץ / ירוצון בחרץ / להעמיד תל ארץ / יצוקה מעפרים    ורוח עושיהם / תרחף ביניהם / ויאחז כנפיהם / ויהיו ננערים    ופרש את צלם / עלי כל העולם / וחצץ את חילם / למחנות וסדרים    והוא הוא התואם / שנים אב ואם / בשמות יקראם / ואינם נעדרים    וחוזי כוכבים / להודות סרבים / ואינם קשבים / וממוסר סרים    וכחדו אל שדי / באמרם כי יש די / בארבע מוסדי / והם העקרים    להמציא הנעדר / באל חי הנאדר – / והוא קוץ אף דרדר / לרגלי ההוברים    הלא הנה אותות / לרגלם כרשתות / ואל יהיו שפתות / עלי אל מגבירים    היוכל תת צורה / אשר עוד לא נברא / אבל האל קרא / וגלה נסתרים    וחדש חם יפצר / עלי קרית מבצר / ורוח מאוצר / וקרה ממזרים    בשום האד נפרד / ומארץ נטרד / וישוב במורד / עלות הקיטורים    ועוד אות כי נטר / אמת, כי לא אטר / עננים ממטר / והיו נעצרים  אשר הם נחמה / ואף הם לנקמה / ובהם למהומה / ומוסר לסוררים    ובם ידין עמים / לקצף ולרחמים / ואכל מטעמים / ישו למכבירים    והעת ימנעו / רביבים – יכנעו / יצורים, כי פשעו / והלכו נקדרים    וערבה כל שמחה / ביגון ואנחה / ושיחה וצוחה / ומספד תמרורים    ומשקה כוס רעל / בקצף ובגעל / ויגון נקשר על / לבבות נתרים    ואיש כשור גועה / והכל סר תועה / ולא מצאו מרעה / לצמד אכרים    ואנשי תושיה / ישיחון בשאיה / וקול כנהי נהיה / לשבים ונערים    וערגו אילים / ועטפו עוללים / ושבו עולים / תשובת הברים    ועלתה שועתם / לאל ראה אותם / ושמע אנקתם / והראה נסתרים    והחסד לבש / והעוון כבש / וחתל אף חבש / מזורים למזורים    ונשא הזעם / ונפל הרעם / ובא בן אבינעם / במים כבירים    וקולו עז קולות / יחולל אילות / ולנו הנגלות / ולו הנסתרים    ומלא העבים / במלקוש ורביבים / והריק לשבים / בדיי מחסורים    ובלע המות / בארץ צלמות / ולמאד עז מות / בעיני נקברים    ושמח כל יוגב / וכל אנשי רגב, / וארץ הנגב / ירוה ביאורים    ושקט לב הומה / ולב רעב, צמא / ובמה יש, במה / להקריב אשכרים?    ומה לי קרבנות / כנעם הגיונות / ושירי שגיונות / בפי ראש השרים    שמואל, המורה / פתאים, הפורה / תבונות, היורה / חניתיו כמורים    אשר בו נכבדות / נכונות מועדות / ולו עשר ידות / עלי כל המורים    וכשמואל היה / בדת ופליליה / ואנשי תושיה / למולו נמהרים    ופתח גם השרה / אגדות המקרא / ובדק בתורה / מלאים וחסרים    והשיב לנכוחות / קמוצות ופתוחות / כמוריד על לוחות / עשרת הדברים    ואסף נערצות / בדעת מועצות / עלי כל הארצות / דבריו נזכרים    ומדברו להב / ומכתבו רהב / כעדיי הזהב / ישורר בשירים    יגלה ענינים / צפונים וטמונים / והיו נבחנים / ככסף בכורים    והתיר נאסרים / ואסף נפזרים / והוריד נבצרים / ופתח נסגרים.        "
1283,לורד ביירון,18,1,2,3,1,0,0,לורד ביירון,"   	 	 	     על חף הירדן ערביאים ירבצו,  על גבעת ציון את שמך ינאצו,  על סיני לבעל יכרעו כרע  ושאון רעמך עוד יחרש, אלוה! –      שם במקום אצבעך כתבה על לוח,  במקום לנביאך האצלת הרוח  במקום החתלת בענן אש להבת,  פן יראך העם וקראהו מות –      הה, הרעם בגלגל ורעץ קמיך,  הך חנית וסגור מידי איש חרמך.  עד מתי רגלי זר ארצך ירמסו,  עד מתי צרים מקדשך ישסו?!        "
4684,אברהם סולודר,66,1,3,4,1,0,0,אברהם סולודר,"   	 	 	    צלילים /   א   רנת-פניך עלומי-לבך    טוים חפת-אשרי יפת-הלולאות.    על כס אהבתי אשב,    יכביד על אברותי זהב-שלשלאות.        יפית, הויתי! במסתרים    שכן אורך מלאת דממה וסוד.    כבוא האהבה ישאג מראך:    חורש את-שדמותיך אל-ההוד.       ב   כמפרץ החולם על-עשרו, על-שקטו    וקורא ורומז לסירות-נערות –    ובאות, הקלות, משאירות הד-גילן    ושבות לדרכן עליזות-נוהרות - -        על-עשרה, על-שקטה כן תזרח נשמתי.    עלמות נאצלות בי נחות    משאירות גיל-יפין ושבות נוהרות    ונפשי תלון כאחות.       ג   סביב ביתך תועה צלי,    סביב ביתך מלבין שבילי.    ביתך בשטף נער-גן צולל.    הומה-דומם כליל, עגום-הולל    סביב ביתך תועה צלי    סביב ביתך מלבין שבילי.       צצות בחלונך מרגליות,    עפות בשקט גחליליות.    עם סהר נד לבנת-ביתך תלהט,    הגן יחל, ישח לארץ בד…    צצות בחלונך מרגליות,    עפות בשקט גחליליות.        עז עגולך, חומת-חייך תיף,    רועדת בחלון כנף-צעיף.    חם-אצבעך המית-לבי שמע,    חם-אצבעך זרע בי נחמה…    עז עגולך, חומת-חייך תיף,    רועדת בחלון כנף-צעיף.        תמר צעיר, חלום-תשוקה קופא,    אל חלונך, אל חלונך צופה…    יפת-הנער, עשירת-הלב –    על גבול נוך אזרע שירה וכאב    תמר צעיר, חלום-תשוקה קופא,    אל חלונך, אל חלונך צופה…       ד   ינומו הכרובים בגיל-עריסתם.    רקיע זך פרוש על חסד-שירתם.    אני הוא אור חסדם, לבי – עריסתם.    ברן דמי שוטפת שירתם,    הוי, כרובי…        עומם-שומם אנוד כציץ מזה-שרב.    רקיע זר עלי. שבוני שעריו.    פרוש-כפים ככהן בדומיה    ארעד, אצנח ברחש-צפיה…    הוי, עלמת-תם…        התשמעי, התשמעי הי-הכרובים?    איך אעזבם, איך אזנחם, העלובים?    איך אעזבך – לך לך לבי יט גשריו    ואם אדע: קן-הכרובים, קן-הכרובים חרב…    הוי עלמת תם,    הגליתני מקן-כרובי…       ה   בגיא-ההזיה מצאתי אגדה.    דומם נשאה ראשה, הושיטה לי ידה.     אגדתי, מי את?      ""חזה בי, שב זעיר…     לא תכירני? עוד מעט אדליק הנר…""    הנר הדלק. סביב אורו חוגג מולך.     אגדתי, לבי נתר לשיר קולך…     חתול-ילדות קפץ, ילדות חיה,    בגיא-ההזיה.       שוב עולמי נהר, האירו שדמותי.    סבוני הפרחים, אחי ואחיותי.    אשמע קול-הפרחים: ""מה-גא אתה וזר…    מה-יערג לבך? מה מבטך יבער?""     ""אחי, בזהר אתהלך, במשעולי.     עם שיר-הצפרים יגיל קולי.    לנזר-אשר אלקטכם, פרחי-שדה, פרחי-ההר"".    שוב עולמי נהר.        היכן מלכת חיי? לה ייחל נזרה…    עם ערב צח ילדה חוטי-יפעה שזרה    על משעולי, דומם הביטה בי, דומם,    ספג אור-רקמתה חוטיה עד תמם.    לוני מבטה: הבהב ראש-גורלה…     לא לך לבי כלה.         אמי נצבה גאה ככתר-התורה…     אחושה למלכה הטהורה!      “שור זיו שבת… ברכת-נרות תרעף”…      ""מן הגבעה בית-המלכה נשקף.     ביתך, מלכת חיי, אלי נשקף,    נר-אשר לי ירעף"".        על הגבעה צל-ארז חי הקים סכה.    בחללה תאיר עצבת עמקה.    שם מלכתי תשכב פזורת-צמה.    לבה גוסס, דועך… רק דמעתה חמה.    “הוי, אראלי!…” המה לי ברק עינה.    חיש חבקתיה. מת לבה. אינה, אינה!    ואקברה. מאז היתה לי הגבעה    כשמש-חסד מזהיבה.        "
6492,שלמה מנדלקרן,382,1,3,4,1,0,0,שלמה מנדלקרן,"   	 	 	     אך טוב אך חסד יראה הזה בחלד    מלאך־אל בעיניו כל בן־אדם יולד    אדמת קדש לו תבל, היכל –שמים    ובכן יחף יתהלך… מבלי נעלים!!        "
165,יהודה ליב גורדון,2,1,3,3,1,0,0,יהודה ליב גורדון,"   	 	 	    הקיצה עמי / י""ל גורדון     הקיצה עמי! עד מתי תישנה?    הן גז הליל, השמש האירה.    הקיצה, שא עינך אנה ואנה    וזמנך ומקומך אנא הכירה.       הכי עמד הזמן וכנפיו רפו    מיום אל כנפי הארץ יצאת,    או שנים אלפים לא תמו ספו    מיום תם חפשך ובארץ נוד באת?        מאז עד עתה דורות רבים ספו,    ימים וארצות משם יפרידונו,    וחליפות מאליפות באו חלפו,    אף קרות אחרות עתה עודנו.      הקיצה עמי! עד מתי תישנה?    הן גז הליל, השמש האירה,    הקיצה, שא עינך אנה ואנה    וזמנך ומקומך אנא הכירה.        הארץ בה עתה נחיה נולד    לגלילות אירפה הלא נחשבה –    אירפה הקטנה מחלקי חלד    ובחקרי חכמה מכלם נשגבה.        ארץ עדן זאת הן לך תפתח,    בניה “אחינו” לך יקראון עתה.    עד מתי תהיה קרבם כאורח,    למה מנגד להם תלך אתה?        וכבר גם יסירו שכמך מסבל,    ומעל צוארך עלך ירימו,    ימחו מלבם שנאת שוא והבל,    יתנו לך ידם, לך שלום ישימו.        הרימה נא ראשך, הישר גבך,    ובעיני אהבה אלימו השגיחה,    ותנה לחכמה ודעת לבך    והיה עם משכיל ובלשונם שיחה.        כל בעלי בינה בך חכמה ילמדו,    פעלים ואמנים כל מעשה חרשת,    אמיצי הלב בצבא יעבדו,    אכרים יקנו שדות ומחרשת.      אל אוצר המדינה הבא חילך    ובנכסיה קח חלק וזבד.    היה אדם בצאתך ויהודי באהלך,    אח לבני ארצך ולמלכך עבד.       הקיצה עמי, עד מתי תישנה?    הן גז הליל, השמש האירה;    הקיצה, שא עינך אנה ואנה    וזמנך ומקומך אנא הכירה.       (תרכ""ג)       "
41,יהודה ליב גורדון,2,1,3,3,1,0,0,יהודה ליב גורדון,"   	 	 	    כמים הפנים לפנים כן מליצה חידה לרעיון.  (אסף ל""ז נ')   עלמה ככשית משחת מראה    נשאה את נפשה כי יפה הנה,    כי אין כמוה בארץ ליפי;    ובכל הגליונים שראו עיניה    חרה אפה ותתן דפי,    ותאמר כי כלמו    יעשו ברמיה פעלמו,    ולדאבון נפשה ולמרת רוח    על כל אשר רגליה דרכו    שם גליון גלוי בספר פתוח    יראה לה פניה משחור חשכו.    במעון ביתה כי תנוח    קירתיו גליונים ימלאו,    ופעם בחוץ כי תצא לשוח    גם שם אל עיניה יראו.    אל אחת החניות כי תסור פעם    לקנות קשורים ובתי-הנפש    גם שם לא תחן, לא תדע חפש,    גם שם מראה מוראה – הוי מראה זעם    בצדיה תכעיסנה בעבור הרעימה.    גם כי תעזב ביתה מימים ימימה    לבוא בית מרזח למצא בית חבר,    אז מראת הנשים הצבאת שמה    תורינה תמיד כבאצבע נעלמה    את חסרון יפיה כל מום בה ושבר.    ותבחל נפשה בתשאות הקרת!    כי מה-ימריצה תענוג וזהר    אם חבלה נמרץ, אם רוחה נעכרת!    ותרא לה משכן בדד כסהר    תוך פרדס נחמד בין עצי תפארת    במקום אין אדם ודממה שררת.    אך הה! גם שמה לא מצאה מנוח!    כי אובל מים כבדלח לטהר    על עפרת זהב בין פרחי ניחח    בראי מוצק יזל, יתנהל שפי,    וכגליון גלוי גליו יתגלגלו,    בם ראתה האמללה כי תחת יפי    רק נקפה, רק קרחה בלחייה עלו;    שוא גם משמה לברוח אמרה –    ברתקות קסם תחתיה אסרה,    כבריח ארמון סגר הגן עליה    ומבחר עמקיו לא נטשו רגליה.  לעלמה הזאת נדמינו גם אנו,    מכי סנורים כמוה כלנו;    את געל תארנו    לא נוכל נבינה,    למגלה מחסורינו    לא נחפץ נאמינה –    אך איהו הגן אדמת הצבי,    אי אובל הבהיר רב הפעלים    ירא פנינו ולבבנו ישב שבי?    הוא ספר מוסר השכל – ספר המשלים.          "
2542,שמואל הנגיד,32,1,1,1,1,0,0,שמואל הנגיד,   	 	 	     גדולים יתנו יפה וגדול  בקנין מהלל גדול ויפה  וכילי יחסר מהלל וקנין  בקפץ יד וכבד מענה-פה.         
4650,טוביה בן משה כץ,64,1,2,2,1,0,1,טוביה בן משה כץ,"   	 	 	     מה תבכי שושנה מה יהמה לבך    כי זה עלה הכרת יקטפך באבך    את בשעשועי תבל עדן לא שעשעת    והלא אך רגעים עלי ארץ הופעת,    אהובה נותנת ריח את עצבת    ריחך כריח תפלת הלך למות    ואגלי טלך דמעות אבל על לחייך    עלי הפרדך מתבל באביב חייך,    מה תאנחי? נפל חבלך בנעימים    הלא גורלך גורל ישרים ותמימים    להקריב חייו מה נעמה המטרה    בעד עמיתהו להצילהו מצרה    הלא לך יתר שאת תעלי על כלם    כסאך במרום שם על ראש הסלם    כי אם נפש אחת בריחך תשיבי    במראות עיניך נד לצרותיו תציבי    ואף גם על ראש דוי אגלי טל תערפי    עדי יצהלו פניו אך בהדר ויופי    אחרי כן תשאי עיניך השמים    ואחרי גוך תשליכי ארץ החיים    אז עשית מלאכותיך והצרה אפסה    האח! האח! מה נעמה אז המותה.         "
6216,יהודה קרני,332,1,3,4,1,0,1,יהודה קרני,"   	 	 	     לוהט היום כמו מוקד.  מי נפקד ומי פוקד?  המגל רוקד.    ולו לשון קרה־חמה,  חצי עגול, ארכו אמה,  ומגפף קמה.    כנגד שמש הוא כחל,  כנף ליל ביום תצית מחול  ואוהב שכל    לוהט היום כמו כבשן,  המגל שלף מנדן,  דין דן.        "
1306,לורד ביירון,18,1,2,3,1,0,0,לורד ביירון,"   	 	 	     על-פני יחלף רוח – כלהט חרב מתהפכת    ופני הנצח אחזה מבלי מסוה ומסכת;    תרדמה נפלה על-אנשים, אך עיני לא סגרתי,    מראות אלהים לפניהן, אך כל-תמונה לא הכרתי;    שמה החזקתני, רטט וחלחלה על-מתנים,    סמרו שערותי – ודממה וקול שמעו אזנים:    ""היצדק אנוש מאל, היטהר גבר מעשהו?    דרכו לא ידעו גם-שרפי-קדש עטרי כסאהו,    אף כי שכני בתי-חמר, לפני-עש ידכאו,    האלה רמים ישפטו ובבר לבם יתגאו?    ילדי יום, מבקר לערב בחיים לא יאמינו –    בפני אור חכמת אלהים חיים איך לביט יהינו?!""        "
5507,אובידיוס,217,1,0,0,1,0,0,אובידיוס,"   	 	 	    (קטעים נבחרים)   ספר א'  פתח דבר   רוחי לי ישיר את שיר-החליפות, זו שנו הדברים  אף לחדשים הפכום האלים! הן ידכם תחולל  את ההפכות, – היו-נא עם שירי, וילך מישרים  שיחו – מראש קדמי-תבל עד דורי זה חי על אדמות.    בריאת העולם   5    טרם יבשת וים יבראו ושחקים מסביב,  אחד אך היה ויחיד יסוד היקום עלי-תבל, –  כאוס זה שמו, ויהי אך גלם אין תאר ופנים,  נטל לא ימוש ממקומו, מוצק, בו נקבצו באו  זרע ויסוד לכל דבר, נפרדים ושונים גם יחד.  10   טרם עוד יתן הטיטן את אורו לתבל ומלואה;  טרם גם תעלה פבי לחדש חליפות קרניה;  טרם הארץ, נשואת כבד מטילה, תרחף  תלויה על בלימה באויר; גם אמפיטריטי לא שלחה  עוד זרועותיה לחבק ירכתי גבולות הארץ.  15   אמנם גם אויר וים גם אדמת יבשת שם היו,  אכן אין עמדה בארץ, הגלים לא ישאו השוחה,  תהו האויר אין אור; גם טרם תכונתם נכונה:  אחד באחד נפגשו, ובתוך גוף אחד ילחמו  חם – בצרתו הקרה, לח – בחרב יבשת,  20   קשה – ברך, והכבד באשר כבד איננו.  יד אלהים ביקום היא כוננה השלום ותבדל  בין השמים לארץ, בין ארץ ומקוה-המים,  גם בין השחק הזך ומעבה האויר, ותוצא  אותם מערב התהו: הפרידה ביניהם, אף שבה  25   יד אלהים ותקבצם ותכונן ברית-שלום ביניהם.  אש משמים פרצה, אש חדלת-משקל מכפת  שחקים, ותעל אל מרומי-שיאם – שם אותה לשבת.  כבד מאש האויר – ויבא וישכן על ידה;  עבה מהם האדמה, וכל יסוד עצום וכבד  30   בה הוא, ותכרע תחתיה ותשפל לשבת, ונקוו  בירכתים המים וגבול ליבשת הציבו.  אז אל פלמוני – יהי אשר יהיה, שמו לא ידענו –  יבא וגזר את כל הקבוצה הזאת לגזריה:  ראשית מעשהו וצנף את האדמה לצנפת  35   כדור, למען היותה שוה אל כל עבריה;  יפיץ את מקוה-המים והיו לימים, יקיפו  רחבי ארצות וסער מתחולל מכה גליהם;  גם המעינות יפצו, היאורות ואגמי-המים;  שוטפים הנהרות גם הם, עקלקלות ילפתו דרכיהם  40   יש ואל חיק האדמה ישפכו ובלעם עפרה,  יש ועד מרחקי ים זה רחב-הידים יבאו,  ישאו שם דכים ולחוף הסלע ינפצו גליהם.  צוה האל וישתרעו השדות, עמקים העמיקו,  עטפו יערות עליהם והררי-סלעים הגבהו.  45   אזר השחק אזוריו – שנים ימינה ושנים  שמאלה, ולהט מאד האזור החמישי בתוך.  כן גם בצנפת הארץ רבת-הכבד הבדילה  זרוע האל אזוריה ויהיו גם המה חמשה;  שמם האזור התיכון משרב, לא ישב שם אדם,  50   שלג יכסה השנים, ושנים אשר בינותיהם  מזגו קרתם וחמם חלק כחלק גם יחד.  יעטה אויר את כל האזורים, והיה משקלו  כבד מאש, ככבד העפר מכבד המים.  ידע האל לערפל מקומו ומשכן לעבים,  55   דרך לקולות וברקים כי יתנו חתיתם באדם.  אז גם לרוח וסער, מחוללי שאה וקרה,  ייעד ארחותם, לבלתי יפרצו פרץ באויר,  כי גם כעת, אף אם ידע רוח ורוח נתיבו,  אך בדי-עמל יעצר שטף זרמתם, השואף  60   לערוץ ארץ ומלואה, כי רבה משטמת האחים:  אורום בזבולי אורורה ישכן ויט עד ממלכת  פרס ובני-הנבטי והררי בקר זורח;  זפיר יבקש את קרבת וספר וארץ נושקת  קרני השמש בבאו; ירגיז בוריאס הזועם  65   סקתיה ומשכנות עיש, ואוסתר בירכתי תימן  יעל נשיאים וענן והמטיר רביבי נדבה.  מרום ממעל לאויר שם שחקי-האתר נטיו,  חדלי-הכבד ושקופים וטהורים מחלאת אדמה.  ככה יחלק האל ויצב לכל את גבולותיו.  70   אז גם המון הכוכבים יתפרצו מתחת משאם,  הכביד עליהם התהו, והבריקו בשחק. ויתן  יוצר האלים גם נפש חיה לכל ממשלותיו:  אלים וצבא הכוכבים יזבלו את השמים,  דגי קשקשת נוצצה יחצו הגלים, ותשכן  75   חית השדה בארץ ועוף באויר יתעופף.    בריאת האדם   אכן לא היתה עוד נפש זכה מאלה, שואפת  דעת ושלטון בכל החי אשר על האדמה.  אז האדם יולד. היש כי אדון כל המעשים,  יוצר תבל ומכוננה, מזרע האלים הצמיחו,  80   או באדמה, אשר מזרועות האתר לקחה,  עוד עקבות שחק, אחיה מקדם, נשארו, – ויקח  עפר ממנה בן-יפתוס ובלול במים וייצר  אדם בצלם האלים המושלים בתבל ומלואה.  השפל אם תשפיל כל נפש ראשה ותביט לארץ,  85   מרום יגביה האדם ראשו ועיניו אל נוכח  שחק תשקפנה והיה עד שיא הככבים מבטן.  ככה את אדמת התהו, גלם אין תאר והדר,  הפכה יד אלים ותהי תרבות אנשים בארץ.    ארבעה דורות   היה בראשית דור-זהב, אשר באין נוגש, וטרם  90   משפט וחק ילמדוהו, אמונים ותם שמר לבו.  שפטים בל נעשו עוד, אף טרם על לוחות נחושת  דברי האלה יחרתו, וטרם יבאו ברעדה  דבר תחנונים לשופט, אך ישבה הארץ באין מחריד.  עוד לא יכרת הארן ועזב את תעפות הריו  95   לחתור בנבכי הגלים אל ארץ נכריה, וטרם  ידעו בני-אדם שפת-ימים זולתי חוף ארץ-מולדת.  שוחות עמקות עוד טרם מזח לערים תהינה,  שופר נחשת וחצוצרת-מקשה לא היו עדנה,  אף לא חרבות וקובע; לא למדו תכסיסי מלחמה,  100   ישבו לבטח לאמים ויראו מנוחה נעמה.  עוד האדמה לא נשאה בעל ולא קרעו סגור-לבה  את ומחרשה, אך נתנה למכביר תנובתה נדבה.  חמדו בני-אדם צמחיה, לא עמלו ידים בהמה,  גרגרי-שדה ילקטו, בול-הרים ופרי-דבדבנים,  105   יקטפו ענבי מלוח, העולים בין קוצי השיחים,  או את אגוזי האלון, עץ-חמד לו עליון באלים.  פרח האביב עולמים, וירחפו זפירים שאננים,  רחף וסלסל בכנפם החמה נצני ספיח.  תחיש גם שדמה לא עבדה ונשאה פרי-תנובה, ועטף  110   זהב השבלים המלאות ניר, לא האריכו מעניתו;  ישטפו נהרות חלב או ישאו צוף נקטר הנהרות,  יטפו אלוני-האטד גם הם עסיסי דבש-זהב.  הורד סטורנוס מחשכי הטרטר וישב על כסאו  למשל בתבל יפיטר, – מאז תור-הכסף הגיע,  115   מך חין-ערכו מזהב ויקר מנחשת נוצצה.  נטה יפיטר את ידו ויקצר עלומי האביב,  חלק השנה לתקופות, שם מועד לחורף וקיץ,  אסיף המשנה את טעמו ואביב מהיר-הכנפים.  חרב וחם אז ראשונה הרתיחו האויר, ורגבי  120   קרח מנשמת-הסער הקרה למוצק דבקו.  אז גם בית-מושב ראשונה יהיה בארץ, – במערות  צורים בסבכי יערות או מלונת-נצרים עבתה.  קרס אז תזרה ראשונה את חפני זרעיה בתלמים  רפדה האת, ובני-בקר מסבל העל יאנחו.  125   חלף תור-כסף גם הוא ויקם דור חדש, נחשתן.  רוח אבירים בלבו וידיו לו רב במלחמה,  לא ידע עוד פשע. דור-ברזל נוקשה אז קם באחרונה.  נקבצו באו גם יחד כל חטא וכל עון פליליה:  תמו אמונים מארץ וישר ותמת-ענוים,  130   תחתם יבאו וירשו מקומם אך מרמה ורשע,  חמס ונכלי-בליעל ואהבת בצע –מעשקות.  יורדי-הים מפרשיהם צררו בכנפי-הרוח,  טרם ידעוהו עד-הנה, וארן מתערה בהרים  ירד ממרומיו, ילפת דרכו בין גלי-מרחקים.  135   שדמה, זו היתה נחלת כל-אדם, כשמש ואויר,  נטה עליה המודד את קוו ויצב גבוליה.  די עוד לא יאמר האדם, כי ידרש מחיק האדמה  תרומת תנובתה ופריה למכביר, אז יקרע סגור-לבה,  הלך והעמק שאלה, עד ירכתי ארץ-רפאים,  140   לחפר מטמונים החבאו ואוצרות, מכאובים אחריתם.  יאתה ברזל משכל וזהב מהרס ממנו,  אתם-מלחמה העשה בשניהם גם יחד מלאכתה,  זרועה חמוצה בדם ובצלצלי-נשק רועשת.  חמס הארץ מלאה: קם איש על רעהו באהל,  145   חתן על חותנו יתגבר, גם אהבת אחים נעדרה.  איש יחרש רעה על אשתו ואשה על בעל-נעוריה,  תמסך האם החורגת סף-רעל ודרשו הבנים  אל הידעונים, על מספר שנות אבותיהם ישאלו.  כרע גם נפל הצדק, אז תקום העלמה אסטריאה,  150   שרידת האלים בארץ, ועלתה מעמק הדמים.    הגיגנטים   אכן כבר ארב השד גם לשפריר מרומי האתר:  קמו גיגנטים לכריע ממלכת האלים בשחקים,  הרים על הרים הרכיבו וגבעות עד שיא הכוכבים.  אז אל-האלים נאדרי-בכח חץ-ברקיו ישלח,  155   ירעיש אולימפוס והדף הר פליון מבמתי האוסה.  נפלו התגוללו גיגנטים אל תחת משואות הריהם,  דמיהם כנהר התפרצו ויכסו פני אמם אדמה.  חמלה עליהם האם, בל זכרם מארץ יכחד,  נפחה נשמה וחיים בדמיהם החמים ותשוה  160   צלם בני-אדם להמה. אך היו גם הם בני-מרעים,  זדים מנאצי-אל ושואפי דמים ורצח:  ענתה הכרת פניהם לא כחשה, כי דמים מקורם.    סוד האלים   בן סטורנוס אך ראה הדבר מזבולו במרומים,  נאנח קשה, אף זכר תועבה חדשה נעשתה,  165   תועבת משתה ליקאון, עוד טרם ידעוה האלים.  אז אש חמתו תתלקח, חמת-אף יפיטר, ויקרא  את מתי-סודו האלים, ימהרו, לא יתמהמהו.  ישנו במרומים נתיב ובזך הרקיע יראה,  שמו נתיב-חלב יקרא, כי צח הוא מלבנת-הזהר:  170   שם לבני-אלים מסלה אל דביר אלהי-החזיזים.  ימין ושמאל שם יתנוססו זבולי האלים הגדולים,  פתוחים לרוחה ומלאים המונים, לשכנם ידרשו;  דלת האלים מסביב זעיר שם זעיר שם ישכנו;  שם גם אדירי השחק וקציניו על-גפי מרומים  175   בנו בתיהם. אכן נורא המקום ואין זה –  ארהיב ואמר – כי אם גבעת פלטיום לאלים.  אוו האלים להם אולם-שיש בירכתי ההיכל,  נשען על מטה-השן יופיע בראשם יפיטר,  ראשו יניע ורעדו קוצות-תלתליו, ואתם  180   ירגזו מוסדות הארץ, הים וכל צבא-השמים.  אחר יפתח אל שפתיו ודבר ברוחו הקשה:  ""אז בהתקומם גיגנטים, צפעונים רגליהם, אף הדו  מאות ידיהם וללכד את כס השמים העפילו,  רגז לא ידע לבבי כרגז זה-עתה באני.  185   כי אם אכזרי ונורא אז היה צרנו, אך היתה  אחת משפחתו ואחת העדה, התגרו מלחמה.  עתה כי אקום, ואבדה תבל ומלואה עד אפסי  ימים רחוקים, בשאון שם ישא משבריו נרוס.  הוי פלגי שחת, מפכים בעמקי תחתיות! נשבעתי,  190  רבות נסיתי ואוחיל, אך כלה נחרצה מאתי, –  התז הפצע, פן אתו הגויה גם כלה תספה!  אלי-תחתיות הן יש, אלילי-הכפר, בהם נימפות,  פאונים, סטירים וקהל סלונים השוכנים בהרים.  טרם לשבת בשחקי-הרם אחר כבוד לקחנום,  195   ישבו למצער שאננים בארץ נחלתם מתחת.  אכן, הוי שימו אל לבכם, היש כי ישבו לבטח,  אם גם עלי, ירה-ברקים ומושל באלי-שמים,  חרש מזמות ליקאון איש-דמים, זה שמו עלי ארץ"".  נרגשו המו האלים ושפטים בחמתם ידרשו,  200   שפטים לראש בן-המרי. ככה התרגשו לאמים,  אחזה שער גם תבל ומלואה לשמועת-בלהות,  עת עדת זדים התקוממה לשלח יד-רשע בנפש  קיסר ולהאביד שם וזכר לרומא בארץ.  אהבת-אמון רעיך אם נעמה לך אז, אבגוסטוס,  205   כן ליפיטר אמוני אליו נעמו. אז יתן  אות ותקם לדממה סערת רוחם, נדמו  קולות השאון, מפני גאון יפיטר, בפתחו  שנית שפתותיו, וככה ישא אליהם נאומו:  ""אל-נא תרגזו: כבר נשא העול את מוסר-עונו.  210   עתה דעו-נא, מה פעל האיש ותוכחתו מאתי.  זעקת-חמס מארץ הגיעה אזנינו, ואמר,  אך דבת-שקר שמענו, וארד ממרומי אולימפוס,  מראה אנשים לא-אל לי שמתי ואשוט בארץ.  תקצר העת לי מספור השד והאון מצאתי,  215   רבו אף גברו מאד גם מן השמועה שמענו.  הררי מנלים עברתי, רבץ בני-שחץ, קילני,  גם הר ליקאוס, הר-קרח, יערות-ארן כסוהו.  אז קרית הארקדי אבוא ואפן אל ארמון המלך.  נטה היום ויהי הנשף ותרד אפלה.  220   אותי נתתי, כי אל בא לשכן בתוכם, ויקדו  באי הבית. אז ילעג ליקאון למכבדי אלה.  ""הבה – יתקלס – אנסה, אם אמנם אל שוכן אתנו  או בן-תמותה, אף אשים אות לי ואדע דבר-אמת"".  אמר בלבו הלז: עת תפל תרדמה על עיני,  225   יקום עלי להרגני, – כה בחן יבחן הדבר.  אכן לא יאמר עוד די, ואתו מעם המולוסים  איש לערבון שלוח – ויקם ויכו בחרב.  רועדים עוד כל יצוריו, ויבשל בסיר הרותח  חצים, ויתרם לו יצלה באש על האח המבערת.  230   אך את מטעמיו לשלחן יגיש – ואשלח את ברקי,  ברק מפוצץ, והכה הבית על יושביו בני-מרי.  נדהם ליקאון ונס על נפשו השדה, שם ינהק,  ייליל, אף דבר ינסה, אך נעתקו מלים מאתו.  פיהו כמשחר לטרף, ונפשו, הצמאה לרצח,  235   מרבץ עדרים תבקש, אף ישיש אם דמים יריח.  היו שמלותיו לצמר שעיר וידיו – כרעים,  כלו כזאב מראהו, אך נודעו עקבותיו מקדם:  שיבה בשערות עורו ועזות יפיקו הפנים,  עיניו כידודי-האש וזעם וזעף מראהו.  240   השם הבית האחד, אכן לא אחד הבית  חטא שאול, – ואריניס ממארת מושלת בארץ  כמו עשה חזה האדם את רשע. אך בא יום פקודתי  לפקוד על כל מעלליו, כי כלה נחרצה מאתי!""    המבול   ישרה בעיני האלים עצת יפיטר ואמן  245   יענו אחריו והאץ יאיצו באל המתעבר.  אכן על אבדן האדם נפשם דואבת ושאל  ישאלו יחדו: מה יהיה לארץ, כי תשם מאדם?  מי עוד לאלים יקטיר לבונה? אם אמנם הארץ  מרמס לפריצי-החיות תנתן והיתה לבער?  250   רוחם הרגז יפיטר ישביח ואמר, כי דאג  ידאג לכל וכי יפליא אותותיו וברא דור חדש,  זרע אנשים אשר לא ידמה לאדם מקדם.  אז אל-האלים יכונן את ברקיו לשלח בארץ,  אכן בא פחד בלבו, פן יאחז הלהב בשפריר  255   שחקי-הרם ואש מתלקחת ציר תבל תלהט.  יזכר האל גם חזון-עתידות בספר החיים:  יבא יום פקודה ולהטה אש נאות-ארץ וימים,  יצת גם זבול השמים, ומוסדות הארץ ימוטון.  ברקיו, זו כוננו חרשי קיקלופים, אז ישלח מפניו,  260   יבחר לו שפטים אחרים – המון שפעת מים לשחת  יחד את כל היקום, מטרות-עז מארבות שמים.  יקום ושם את אקוילו במשמר במערות אאולוס  גם את כל רוח נושבת, בל תפיץ העבים, וישלח  נוטוס לחפשי. ביעף יפרץ נוטוס וכנפיו תרעפנה,  265   צללי-ערפל יקדירו את פניו, פני אימה ומגור;  זקנו כבד-גשם, ופלגים משערות השיבה יזרמו.  מצחו מעוני עננים ושוליו ירעיפו רביבים.  ישלח את זרועו והכה במפלשי-עבים – אז ירעים  רעם בגלגל וזרמם הסוחף שמים ימטירו.  270   איריס, הציר ליונו, תעדה שלל-רקמתים,  תצרר לה מים ונשאה משקה לפי העננים.  תצע לארץ הקמה ונכזבו תקוות האכר,  יאבדו להבל והיו לאל ירחי עמל ועצב.  אכן לא מצא עוד דיו יפיטר בשמיו, אז אחיו  275   לובש-התכלת את גליו יביא לעזרה, ימהר  יקהיל את אלי-הנהרות, ואך אל היכלו יבואו,  יפנה אליהם ואמר: ""לא עת היא להכביר במלים,  אכן זאת עתה עשו: יתפרץ מעינכם החוצה,  פתחו בתיכם וגלו את אבני-הסגור מאפיקי  280   נהרותיכם, ושטפו פרץ ושטף באין-מעצור"".  שמעו האלים ויחד יחישו ופתחו לרוחה  מעינות הנהרות ושטפו קלי-המרוץ הימה.  קם גם נפטונוס ויך הארץ בקלשון. התפוררה  פתאם הארץ ותפלג לשטף המים תעלות.  285   פרץ התפרצו הנהרות ויסחפו אחו ושדמה,  יגרפו קמה ושיח, עשתרות-צאן ובני-אדם,  בתים ומקדשי-אל יחד עם פסילי תרפיהם.  גם אם ימלט מהרס אחד הבתים ועמד  הכן על כנו, על גגו יהמו יחמרו גלים;  290   שחו גם מגדלי-רם ושטף מצולה יכסם.  שדד כל גבול, לא עוד יפריד בין מים וארץ-יבשת,  היה אך ים על אפסים, אין חק לו, אין חוף לו מסביב.  יש כי ימלט לו איש בגבעה ובסירת-הדוגה  יתע משנהו במקום האריכו מעניתם החורשים.  295   יש וישוטו ופגעה סירתם בקמה או בית  נופל ותרזה, בסבך צמרתה דגי-ים נאחזו.  עגן כי תשליך אניה ונפל באחו, וירכה,  ירך-גבנונים, תבוסס גפן-אדרת נסחפה.  שם במקום גדיות נחמדות לחכו עשב ירקרק,  300   ילדי-התחש משחתי-המראה ינוחו ירבצו.  עלמות-הים תשתוממנה לבתים, לחרשות, לקריות,  יחצו הגלים; בסבכי היער יקננו דולפינים,  שם בין עפאים יטפסו, ורעד תחתיהם האלון.  ישחה זאב בין רחלים ונשא הזרם אריות,  305   ישא נמרים; אין מועיל לחזיר בשניו כברקים,  חנם גם רגלי הצבי, כי טבעו במים זדונים.  צפור נודדת לשוא אך תתע ותבקש מנוח,  תשפיל כנפיה עיפות ונפלה אין-אונים הימה.  יזעף הים ולא ידע מעצור לרוחו וכסה  310   גבעות, ושצף הגלים על במתי הרים יתגעש.  היתה כל נפש לטרף גלי התהום, ואם יהיה  שריד ונפל גם הוא בין חללי רעב וכפן.    דוקליון ופירה   בין אאוניה וחבל אקטיה שדות פוקים ישתרעו,  ארץ פוריה מאז, אך באו כפתע הגלים,  315   שדדו אדרתה ותהי למפרץ הים המתגעש.  שם הר פרנסוס יתנוסס ונשא שני ראשי גבעותיו  עד השמים וחצו פסגותיו את חשרת העבים.  הנה, משוט באניה קלה בין גלים, יכסו  ארץ ומלואה מסביב, באו דוקליון ואשתו.  320   תפלה לנימפות ההרים נשאו ברגש, לאלים  שוכני ההר ולתמיס, החוזה אזי שם באורים.  היה דוקליון איש תם וישר-הלבב אין כמהו,  אין גם כפירה בארץ אשה יראת-האלים.  ראה יפיטר, כי אגמי-מים פני-תבל יכסו,  325   ומרבבות אדם איש אחד אך נשאר לפלטה,  אחת האשה גם היא מרבבות לפלטה נשארה,  שניהם נקיים מחטא ויראי האלים גם שניהם, –  הפיץ העבים אף שלח בהם את אקוילו לגרשם,  גלה פני שמיו לארץ ושחקים הביטו פני תבל.  330   עמד מזעפו הים, ומושל בגאות הגלים  ישלח מפניו את נשקו שלש-השנים, ודממה  תהי על המים. אז יקרא לטריטון ועלה ממצולה,  תכלת לבושו ובני שבלולים יכסו השכם.  יקרא האל וצוהו לתקע בקונכה הומיה  335   תרועה למסע הגלים ולהשיב הים אחורנית.  יקח אז טריטון שופרו, סוחרת-השבלול העולה  עלה ורחב, אשר אם בטבור הים בה יתקע,  תקיף התרועה שתי גדותיו ממזרח השמש עד באו.  לחות שפתי האל מרסיסי הזקן, והיה  340   אך בשפופרת תגענה לתקע ולהשיב המים –  צללה התרועה וילך שמעה בגלים רחוקים,  גלי יבשת וים והמותם וגאונם השביחה.  קלו המים ונראו ראשי ההרים ועלו  חופי הים ומלא אפיקיהם הנהרות יזרמו.  345   רחבי ארץ יגלו מתחת המים כי דלו,  גם היער, זה נחבא ימים כבירים, יגביה  ראשו והוציא לחפשי ענפיו מכסי-הרפש.  חדשו פני-תבל. ויהי כי ראה דוקליון הארץ  בדד יושבת שוממה ודממה רובצת מסביב,  350   נזלו דמעות מעיניו ולאשתו אמרים יביע:  ""הוי השרידה בארץ, אחותי ואשת נעורי!  יחד מקבת בור אחד נקרנו, אחר קשרתנו  ברית-נעורינו, ועתה אחדונו השד והשבר!  נחנו רק נחנו השנים יושבי התבל הננו, –  355   בלע הים את הכל ממזרח השמש עד מבואו.  אף גם אנחנו עוד תלואים חיינו מנגד וטרם  שלו נדעה, כי עוד ירגיזו העבים רוחנו.  הוי, לו נחלצת מכליון רק את ואין אני אתך,  מה השתוחחה עתה נפשך, עזובה! מה פחד  360   לבך ורגז בקרבך ואין לך מנחם בצרה!  כי אני הן נשבעתי, לו שטף שטפתך שבלת,  אז גם אנכי אחריך הלכתי וארד מצולה!  הוי, מי יתנני כאבי בורא נשמות, כי עתה  חיים נפחתי בגלמי אדמה – וחיו בני-אדם!  365   אכן כה יעץ האל ומי ישיבנו: היינו  פלטת בני-תמותה רק שנינו ושארית האדם בארץ!""  ככה ידבר ויבכו שניהם. אז נועצו יחדו  לשאת תפלתם לאל השמים ולשאול באורים.  מהר ימהרו לכתם ובאו אל נהר הקפיסוס,  370   עדין דלוחים מימיו, אך שבו אל גבולם מקדם –  ישאבו שם מן המים וזרקום על ראשם ויחטאו  כסותם, ואחר ירימו פעמיהם והלכו אל מקדש  תמיס האלה הקדושה ואזוב מגאל את גגו  יכסה, אף נדעכה אש המזבח השמם.  375   הנה אל מעלות ההיכל קרבו ויפלו על אפים  ארצה ולאבן הקרה ינשקו ביראה ורגש.  ""הוי, אם יש כי יעתרו – קראו דוקליון ואשתו –  אלים לתחנה צודקת, ינחמו ושב חרון-אפם, –  גלי-נא, תמיס, אזנינו, במה יושע האדם,  380   אף, רבת-חסד, החישי עזרתך לתבל המוצפת!""  נגעו הדברים עד לב האלה ותתן את דברה:  ""עזבו ההיכל, ראשיכם כסו ופתחו חגורכם,  עצמות הורתכם הגדולה אחרי גוכם השליכו"".  נבעתו שניהם, נדמו. אז פירה הדממה תפריע,  385   קולה תחנן לאלה וסליחה תבקש, כי מרתה,  מאנה שמר פקודיה, אכן היערב לבה  השלך את עצמות הורתה והכלם את צלה בקבר?  עוד דבר האלה על לשונם והגו בו יחדו לרגעים,  הגה וחקר את דברי החזון החתומים וסתומים.  390   אז על לב אשתו ידבר בן-פרומתוס ואמר:  ""רוחי אם נכון בקרבי ויחזה-לי לבי נכחות,  טהורות הן אמרות החזון, טהורות לא יעצו און:  כי האדמה – אמנו הגדולה, ואבני השדה  הן עצמותיה, כי ידות אבנים צונו החזון"".  395   ישרו בעיני טיטניה פתרוני דוקוליון, אך לבה  עוד יסיתנה בשפק, כי זרים נשגבים משניהם  דברי האלים, אין אמון בלבם. אך מה מהם יהלך?  יחד אז יצאו, יכסו הראש וחגרתם יפתחו,  אף לאחוריהם, כמצוה, אבני-אדמה ישליכו.  400   פתאם – מי יאמין לשמועה לולי הדורות מקדם  יתנו עדיהם? – התמוגג מטיל-האבנים המוצק,  הלך קפאונן ורך ותאר ודמות למו יהיו.  הלך ונמג תלכנה, וכהמס רגביהן ורכו  תלך גם דמותן הכהה הלך ואור, וכמו מראה  405   אדם מראיהן, והיו כגלם השיש בהחל  חרש מלאכתו, כפסל בטרם עצבהו היוצר.  הויה יד-פלאים באבן ורגבי העפר, כי רכים  הנם ולחים, ויהיו – למפלי הבשר בגויה,  חלמיש-האבן החזק ומוצק – לעצם בבשר  410   גידי האבן גם הם – לגידים בגוית האדם.  מהרה קמה עצת האלים, ובהשלך הגבר  גלמי האבן והיה צלם זכר להמה,  ומאבנים השליכה האשה – נקבה נבראה.  לכן גם גזע מוצק וחזק הוא גזענו ועשוי  415   הוא לבלי חת, לא ינכר אותותיו, כי אבן מקורו.    פתון   יתר כל חיה ועוף מעופף ילדה הארץ,  אחרי יחמתה להב השמש ויחם לשדה:  תבעה האש את מי האגמים וצבה הרפש,  אז גם יתעוררו זרעי החיים המפרים בקרב  420   חיק הורתם, מלשד אדמה יינקו וגדלו  הלך וגדל ודמות ישוו להם למיניהם.  ככה החורש גם הוא, עת נילוס ושבעת נחליו  ישקו השדמות ושבו אל חיק אפיקיהם ויחם  שמש-השחקים הלוהט משמני הרפש, – אז מצא  425   ימצא בין מגרפות אתו תרבות רמשים ושרץ.  ישנם והם אך נולדו ורמשו מתוך האדמה,  ישנם – עוד טרם נכונו יצורי גלמיהם, והיה  חלק הגויה – נשמה בקרבה ויתרה עדנה  רגבי אדמה, אשר אין חיים ורוח בהמה.  430   לח וחם כי יתחברו יחדו כחק – והזריעו  זרע וילדו מהם כל תולדות החיים בארץ.  אמנם מלחמה לאש במים, אך חרב ולח –  יוצרי הכל הם, ויכן השלום בצאצאיהם.  ככה גם אדמת-הבץ, ביחמה מחם ומשרב,  435   רעפו שחקי-הרם כעבור שוט-המבול, ותוצא  חיה ועוף למיניהם, אשר לא יספרו, ותחדש  צלמם ודמותם כקדם או בראה מפלצות חדשות.  אז – ואם היה למורת-רוחה הדבר – גם אותך,  פתון, נחש-הענק, הארץ חוללה; הקיפו  440   מטות בדיך ההרים ומגור לאדם היית.  אל חמוש-קשת הצמיתך – אשר כונן חציו עד הנה  רק אל עפרי-הצבאים, אל גדיות-השדה הקלות –  הריק עליך את בני-אשפתו, ויז מפצעיך  ריר מררתך השחורה וחלל נפלת לארץ.  445   חגים ומועדי-משחק אז הועיד האל לזכרון,  זכר מפעלו כי עז, וקרא לחגי-הקדש  משחקי “פתים”, כשם הנחש, הכריעה אזרועו.  שמה באגרוף יתחרו, במרוץ, ברכב, והיה  האלון הירק עטרת-נצחון לראש הבחורים.  450   טרם עוד יהיו אזי הדפנים, ועצים אחרים  יתנו לפבוס עליהם לזר על תלתלי-החמד.    דפני   ראשית אהבים לפבוס היתה דפני בת פנוס.  לא יד המקרה, אך זעם קפידו לפבוס נתנה.  גבה לב דליוס, כי רצצו חציו הנחש, והנה  455   ראה באחד הימים – קפידו גם הוא ידרך קשת.  ""מה לך, נער מתהולל, לך ולנשק אבירים?  ""לי הוא לפאר את כתפי, לי קשת-גבורים יאתה –  ""לצמית משנאי מפני, למחץ פריץ-חיות כי יקום!  ""הנה אנכי חצצי פלחו לב פתן אכזרי,  460  ""רובץ על מרחבי ארץ ומזרה חמתו מסביב.  ""אתה דיך כי לפיד בידך לעורר אהבים,  “למה-זה תסיג גבול כבודי ובמעשי-ידי תתפאר?”  ענה בן ונוס: ""לו ינחתו, פבוס, בכל חצציך,  ""חצי – את לבך ימחצו! כגבה חין-ערך האלים  465  “מן כל החיה בארץ, כן כבודי אני – מכבודך!”  אמר ותכלת-הזהר חצה בכנפיו הרכות  קל על-פני רוח ינשא אל ראש הפרנסוס המוצל.  שמה מחצי אשפתו יבחר לו שנים: האחד  עורר יעורר אהבים, משנהו – אש-אהבה יכבה.  470   שנון האחד וזהב מתנוצץ בשנו החדה,  קהה משנהו ומטיל-עופרת בקנה הנבוב.  אותו ישלח בלבב בת פנוס הנימפה, וחצו  נושא-האהבה יך באפולו ופלח את לבו.  אהב אז יאהב האל, והיא – לשמו ולזכרו  475   תחרד ותנוס על נפשה, וחמדה לה צללי-חרש,  בהמות יער וציד, כפבי תמתי באלים,  תענד צניף לראשה וצנף קוצתה הפזורה.  רבים יבקשו קרבתה, אך תהפך ערף לכלם,  תתע בסבכי יערות, ותרחק ותפחד מגבר,  480   זרו לה דודים ואהבה ומעדנות אל הימן.  פעם בפעם לה יאמר אביה: “הוי, חתן לי הבי!”  פעם בפעם לה יאמר: “בתי, הוי, הבה לי נכד!”  אפס כחטא בעיניה חתונה ודודים, ואדם  זך לחייה הרכות ולהט מבשת-עלומים,  485   תפול על צוארי אביה, תחבקו ורכות תדבר:  ""אבי מחמלי, הוי תן לי, כתת גם יפיטר לבתו,  אשב בבתלי כל ימי ואשמרה תמת עלומי"".  נאות אביה, אך הוי, זה יפיך למוקש לך יהיה,  הודך וחנך, כי רב הוא, ישים לאל נדריך.  490   חמד אפולו את הודה, אליה תשוקתו בוערת,  יחמד ויחשק ויקו, אך שולל תוליכו תקותו.  אש כי תצא ואכלה מלילות-הקמה בשדה  או במשוכת-נצרים כי תאחז להבת המדורה,  הבעיר ההלך והשכים ללכת ואשה לא כבה,  495   ככה בנפש אפולו כידודי-שלהבת התלקחו,  תיקד בו תקוה כוזבת ותלהט לשוא אהבתו.  מחלפות-ראשה כי יראה פרועות תלתלים וקרא:  “הוי, לו תקלע קוצתך!” או יביט אל ברק עיניה  נוצץ כשביב הככבים; אל חמדת שפתיה ואין די  500   רק לחזות בן; או יחמד מרחוק את עדנת האצבע,  לבנת כפיה ועירום אצילי ידיה הרכות,  ואשר כסה מעיניו – וצודד פי-שבע את לבו.  אכן כרוח קל-כנף היא נסה מפניו, לא תשמע  רכי אמריו: ""הוי עמדי, הנימפה, עמדי! שלמה  505   תהיי כעוטיה, תנוסי ככבשה מזאב, כאילת  מן הארי או כיונת-אלם חרדה מנשר,  מפני רודפיהן הן נסות, אני – אהבתי רודפתך!  הוי, אל תכשלי במורד! השמרי, בל ישרט הסרפד  רגלך הרכה, ואל-נא אנכי אהי בעוכריך.  510   הנה חתחתים בדרך, אל-נא תמהרי מנעי  רגלך מרוץ ואתנהל לאטי אחריך גם אני!  נימפה! התדעי, השמת אל לבך, מי חמד את חנך?  הן לא הררי בשדה, לא פרא הרועה בעמק  עדר הצאן! הוי, ידע לא תדעי, הבת הסוררה,  515   מי הוא הלז,כי על כן תתחמקי: אני – יעבדוני  דלפי וקלרוס, טנדוס גם קרית-מלכים פטרה.  אבי – יפיטר; אנכי ראשונות ידעתי ונצורות  אגיד בחזון; בשמי מיתרים זמירתם ינעימו.  שנון חץ קשתי, אך ישנו חץ אחד – ויגבר ממני,  520   לבי השלו כי חלף וימחץ וירב הפצע.  חכמת הרופאים אנכי יצרתי, ושמי עלי-ארץ  רב להושיע, ולי כל צרי וכל עשבי רפואה.  ""אוי לי, אין צרי למחלתי, כי חולה-אהבה אני,  “רבים אם כי יושעו, לי לא תושיע חכמתי”.  525   עוד הוא מדבר והיא חרדה תתחמק מפניו,  ערף לו תפנה וכתף סוררת לשטף אמריו.  תנוס ויפיה מה רב: מרוח נושבת יתנופפו  שולי שמלתה הקלה וחן מערומיה יחשף;  פזרה ותסלסל הרוח תלתלי צמתה, וגדל  530   חנה פי-שבע ברוצה, ינחם אפולו כי שחת  חלקת אהביו לשוא, ונרגש ונרדף מסער  אהבה, תקף לבבו, ירוץ בעקבי היפה.  כלב בן-גליה כי יפגע ארנבת בשדה ורגזו  שניהם גם יחד, – היא תחיש לה מפלט, הוא יטוש אל צידו;  535   הנה כמעט יתפשנה ותקע בה שניו, שלוח  לועו הפעור אחריה ואפו יגמא עקבה, –  תועה לבב הארנבת וחשבה בלכד חיתה,  רגע – ותפרץ ותנס, לשוא שני-טרף קדמוה; –  ככה האל והבתולה – אותו התקוה תשא  540   ואותה – הפחד, ועז-אהבתו לו יתן כנפים,  יטוש והיה כפשע בינו ובין צידו, ונשבה  רוח-נשמתו בקוצות-החן עלי חלקת צוארה.  עיפה הנימפה וחורו פניה, מרוץ וברח  כחה עזבה, ברעדה אל גלי פנוס תתחנן:  545  ""חושה, אוי, אבי, עזרני! אם ישנה יד אלים בנהרות  “תראה נפלאות ואספה את יפיי, לי נהפך למשחית!”  עוד אמריה בפיה ותהי תמר-מקשה גויתה,  תעטה קליפת-עץ רכה את עדנת עלומי חזה,  היתה הזרוע לענף ושערות-ראשה לעלים,  550   שרשו בארץ ונצבו בלי-נוע רגליה הקלות,  ראשה כאמיר עליה – רק עורה עוד יקרן כקדם.  אכן לא יחדל האל מאהב והתרפק עליה,  הלמות לבבה החרד יקשיב מתוך עבי-גזעה,  חבק יחבק את ענפי-האלם ועצה ינשק,  555   אולם מצבת-העץ גם היא מנשיקותיו תתחמק.  רכות ידבר לה פבוס: ""אם אשת-נעורים אהובה  ""לי לא היית ותמאני, יהי נא עצך לי קדש,  ""יהיו הדפנים זר ראשי, עדי לכנורי ותליי,  ""יציץ על מצח גבורים נזרך הרענן, עת המון  560  ""חוגג יוליכם אל מרום קפיטוליום בתרועה ורננים.  ""שערי היכל אוגוסטוס שם תעמדי, כשומר  ""נאמן סוכך על ביתו ובצלך האלון יתלונן.  ""תהי רעננה כפתך ומלאה זיו-נצח כראשי  “עוטה-עלומים, אשר את נזרו לא חלל התער”.  565   דבר אל פיאן ונענו ענפי הדפנים, ובנחת  הנד יניד העץ את ראשו יפה-הצמרת.    איו   ישנה בארץ הימוניה בקעה וטמפי תקרא,  תועפות-יער לה סביב, שם גלי פנוס מבטן  פינדוס יגיחו, ירתיחו לבנת-הקצף, ברעש  570   ירדו אשדותיו והעלו אדים וערפלי-ענן,  יזו על מרומי היער רסיסי-הזרם וסביביו  נהם ותשואות ורעש והלך הקול למרחוק.  פה אל-הנהרות יסתופף, פה זבולו והיכל אפדנו:  חביון מערה בין כפי הסלע – שם ישב לכסא,  575   יפקיד את צבאות משבריו ויצוה על נימפות בגלים.  נקבצו הנה הנהרות. בראשם הקרובים יבאו –  ספרכי גדל-תרזות, אניפוס הרגז וגם ארידנוס,  ישיש בנהרות, אמפריסוס השקט גם איאם – ויפן  לבם: היקדמו ברנה או נחם ינחמו את פנוס.  580   יתר הנהרות גם הם יבאו ממקום שם ישרכו  דרכם ונשאו אל חיק הים את גליהם התועים.  אינך רק הוא לא יבא בבאים. בסתר מערה  יבכה תמרורים וגאו מימיו מדמעות: על בתו  איו יבך כי איננה. לא ידע, אם עודה בחיים  585   או עם רפאים תנוח. הוי אבדה ממנו, אב שכול,  לא עוד יראנה לנצח! ודאגה נוראה תקפתהו.  פגע יפיטר בנערה בשובה מנחל אביה,  פגע ויקרא: ""הבת בה בחר יפיטר, ואשרי  איש כי ירוה מנעם דודיך! הוי, באי אל תחת  590   צללי החרש הרם (הוא נטה ידו ליער),  הנה עוד גדול היום ובוער השמש במרומיו!  אל-נא תחתי מחית-היער רובצת מחשכים,  בטח לכי לך, כי אתך אני, אל-מגן עליך,  אל ועליון על אלים, המושל בגאון השמים,  595   כסאי – השחק וידי חזיזים ורעם תחולל.  אל-נא תנוסי, היפה"" אך ברחה הנערה. כבר עברה  רבצי עדרים עם לרנה ויערות לרגלי הלירקאוס,  תרוץ, – אך פרש האל ענניו, עלטה רובצת  סביב, והנה – נלכדה, ותם-עלומיה מחלל.  600   תמה השתומם לב יונו כי ראתה שדות העמקים  לוטים באפל וחשרת-ערפל תפרש כנפיה,  תחשיך אור שמש, ולא מן הנהר יתקבצו האדים  לא מעל פני האדמה יתמרו, כי שתתה לרויה.  אז על סביביה תתבונן ובקשה את אישה, כי ידעה  605   רבו מאד תעלוליו, רבו מתמול ומשלשום.  אכן איהו? איננו! ""האמנם גאוני יחלל?  או אך שגיתי?"" תתמרמר האלה ותמהר וירדה  ארצה, שם תגער בעב-הערפל והלך ונמס.  ראה יפיטר את יונו והנה היא קרובה ובאה,  610   מהר ויהפך את פני בת אינך לעגלה נחמדה.  יפה העגלה ומלא פי יונו תהלתה, אם אמנם  למרות לבבה תהללנה ושאלה יונו בערמה,  מה היא העגלה, מאין באה ומי בעליה.  כחש כי ילדה הארץ אותה למען לא תוסף  615   עוד חקור. אז תשאל ממנו את עגלת-החמד למנחה.  נבוך יפיטר. היסגיר יפתו בידי צוררתה?  או היחדל – ורב החשד! יתרוצצו בקרבו  בשתו ועז-אהבתו ותגבר האהבה בלבו.  אבל הימנע מנחתו מאשת-נעוריו? – הן הבן  620   תבין כי דבר בליעל יצוק בעגלה היפה!  הנה צרתה בידה, אך טרם עוד תשלו האלה,  פחד תפחד מנכלי יפיטר. אז תתן לארגוס  בן ארסטרוס עגלתה ותהי למשמרת בידו.  מאה עינים לארגוס ועטרו את ראשו מסביב.  625   שתים שתים מהן תרדמנה בראשו חליפות,  יתרן צופיות ופקוחות תמיד ושמרו משמרתן.  באשר יעמד השומר, עיניו את איו תראינה,  אחור כי יפנה, והיתה גם אז לפני עיניו הפקוחות.  רעה ירענה עם שחר, עם שמש – וסגרה על מסגר,  630   כבלים יעיקו מועקה על צוארי העגלה הרכה.  עלה וציץ מאכלה או תקטף מלוח בשדה,  תצמא למים – והיו אגמי מי-רפש משתה,  צחיח-אדמה אין חציר שם תשכב לה למעצבה.  גם אם אמרה תתחנן לארגוס, במועל-כפיה  635   אליו תתפלל, – אבוי, לא היו כפים לעגלה!  ובהתעטף בה נפשה ולבכות תבקש, והיתה  נאקת הבקר נאקתה והחריד הקול את לבבה.  יש והיא רעה על גדות האינך, שם ידעה מעודה  שחוק ושעשועים, והיה כי תראה בגלי הנהר  640   שתי הקרנים לראשה – וחרדה ונסה מפחד.  זרה היא לבנות-הגלים, ואינך אביה  לא יכירנה גם הוא. ושאף תשאף אליהם,  תדבק בהם אף תתרפק, והם אך תמה יתמהו.  ציצת עשבים לה יושיט אינך הישיש, איו  645   זרועות אביה תלחך, את כפיו תנשק, ודמעות  זולגות עיניה. לו היו מלים בפיה ותגד  שמה והקורות אשר עברוה וקראה לעזרה!  אכן רק תחק ברגלה את שמה בעפר והיה  עד להפכה נוראה אשר הפכתה יד-אלים.  650  ""אוי לי, נדמיתי! –יאנח מרה האב והתרפק  על הקרנים הרכות, על לבנת צוארי העגלה –  ""אוי לי – יאנח לרגעים – האת היא הבת לא נחמה?  בקש בקשתיך בכל רחבי הארץ, מי יתן  ולא עוד נמצאת וכאבי לא ירב היום… הוי, שלמה  655   החרש תחרישי, אין אמר ודברים, רק תקרע אנחה  לבך הסוער וגעה אך תגעי בדברי אליך?  שלו הייתי ואשא את נפשי לעתך עת-דודים,  היה חתני – תקותי, ונכדי – תוחלת-לבבי.  עתה בעדר תשגלי, בעדר פרי-בטנך תמליטי.  660   הוי, מי יתנני אמותה ואשכח עמלי בקבר,  אכן לא אדם, כי אל אנכי, ויסך המות  שערי-שחת בפני, והיה לנצח כאבי"".  עודו מתלונן וארגוס המככב מזרועות האב  יגזל את איו ונהל אותה אל עמק-המרעה.  665   שם על ראש גבעה לו ישב ארגוס ועיניו הפקוחות  אורבות צופיות מרחוק, נבטות על-פני כל הככר.  נלאה אל-מרום, לא יוכל ראות בענות אהובתו,  יקרא לבנו, זו פליס רבת-הזיו ילדתו,  אף יצוהו על ארגוס, להכחיד מארץ חיתו.  670   מהר מרקוריוס ושם כנפים לרגליו ויענד  קובע לראשו ובידו שרביטו המפיל תרדמה.  קל-הכנפים יתעופף מהיכל אביהו וירד  ארצה, שם יסיר מעליו קובעו ושתי כנפי רגליו,  אתו רק שרביט-הפלאים והחזיק בכף לא ירפנו.  675   גדיות כי יפגש ודלק בשרביט אחריהן, כרעה  ירעה את עדרו בשדה, הלך וחלל בחליל.  קסם בחליל, את נפש ארגוס תצודד זמרתו.  ""בא-נא, תהי אשר תהי – יקדמהו ארגוס – שב אתי  פה על האבן. כר נרחב ודשן, ראה, לפניך,  680   חציר לעדר הצאן ומחסה משמש לרעה"".  ישב מרקוריוס לנוח, ושיחות ודברים למכביר  ירבה על ארגוס שומעהו, ושפך על עיניו הערות  קסם שירתו הנעימה, שירת הגמא הנבוב.  אכן יתאמץ עוד ארגוס, יתגבר על קסם השנה,  685   רבות מעיניו אם סגרו בחבלי תרדמת-הפלא,  יתרן עוד פקוחות וערות. אז ישאל את רעו המנגן,  מה היא מלאכת החליל (כי טרם עוד היה בארץ).  ישיב אמריו האל: ""על הרי ארקדיה הקרים  יער נונקריס יתנוסס, שם משכן דרידות, ותהי שם  690   אחת ושמה יוצא לפניה וסירינכס תקרא.  פעם בפעם, ברדף אחריה סטירים או אלים  שוכני היער המצל ושדמות-הבר, והתחמקה  סירינכס מפניהם, כי אחז תאחז בדרכי דיאנה,  תשמר תמתה כמוה, כמוה גם תלבש מדיה,  695   איש כי יראנה וחשבה לאלה לטוניה, רק קשתה –  קשת עשויה מקרן, וקשת האלה – כליל זהב.  אכן באחד הימים והיא מעל הרי ליקיאוס  תרד והנה בא פן לקראתה, על ראשו זר-קוצים,  קוצי הארן, ויאמר…""וספר יספר המנגן:  700   בזתה הנערה לדברי פן ובמנוסה תמלט,  תרוץ לה תהו לא-דרך עד נחל הלדו, המוליך  זרמות מימיו בין חופי החול, ותתחנן אליהן,  אל אחיותיה הזכות, להפך צלם תבניתה.  ידו כבר שלח אליה פן לתפשה והנה –  705   תחת הנימפה הרכה – גבעול הגמא בידו.  נאנח מרה האל. ורוח תנשב בגמא,  נשב והמה בקנים, ותלונה חרישית המיתה.  חרד אל-פן וישתומם על נעם הקולות ויקרא:  “יהיו הקולות האלה מסרת ברית-אהבה לנו!”  710   אלה הן תולדות החליל, אגדת קני-סוף, – אשר דבקו  חד אל אחד בדונג, וקרא שם סירינכס עליהם.  עודו מדבר וירא קילניוס והנה – כבר עצם  ארגוס את עיניו כלהן, בחבלי תרדמה סגרו.  החריש מרקוריוס מדבר, ולמרבה השנה ונופף  715   שרביט הקסם על עיני ארגוס אחוזות-התנומה.  אחר ימהר ושלף את חרבו והכה בארגוס,  הכה בצואר והדף אותו מאבן-מושבו  נפצע ונשבר, ודמיו על-פני כל הסלע נשפכים.  נפל נפלת, ארגוס! חשכו מאורות עיניך,  720   אחד המות – ויכס במשאון עיניך הרבות.  יונו תקחן אליה והיו עדי לטוסה,  רקמת נוצתו ותורי-ככבים לזנבו הנחמד.  אכן רב קצף האלה ותשלח באיו צרתה  זעם אריניס נוקמת, מכלה עינים ונפש.  725   אימים ירגיזו לבבה ומנוסת-בהלה היא נסה,  תלך, תנוע בארץ ושבעה אך פחד ונדודים.  רק אל הנילוס לא באה עוד כל ימי-נדודיה,  וכאשר הגיעה עד גדותיו ותכרע שם על ברכיה,  גהרה ארצה ומרום הושיטה צוארה הקצר,  730   זקפה את ראשה – עוד יכלה זקפהו – אל מול הככבים.  מר תאנח ודמעות דולפות עיניה וגעה  תגעה תמרורים והיתה כמבכה ומבקשה על נפשה  לפני יפיטר. אז יקום, יחבק באהבה צוארי  אשתו וחלה פניה לחדל מאיו הנגועה,  735   אף ישבע אמונים והעד את סטיכס נהר-שחת:  “אל-נא תפחדי, לא תהי עוד הנערה למגנת-לבבך!”  שכך חרון-אף האלה, וכרגע וישב לאיו  צלם תבניתה מקדם: סר מעל עורה הצמר,  נגדעו קרני-העגל ותקטן גם בבת העין,  740   שבו לה להיות גם פה, גם כתף ויד כמקדם,  תחת הפרסה – אצבעות, חמש אצבעות נבקעו,  נכחד צלם העגלה, לא נותר אך לבן פניה,  גם עוד לא תלך על ארבע וזקופה קומתה הישרה.  רק עוד תפחד לפתח שפתיה בדברים, פן תגעה  745   געה כעגלה, וחרש אך תפטר, תלחש מליה.  עתה לאלה תחשב ויכהנו פאר כהניה.    פאתון   אז – כן יספר – גם ילדה איו את בנה, את אפפוס,  בן ליפיטר, ולו היכלי-קדש בערים הנבנות  יחד עם מקדשי אמו. ואתו פאתון בן-שמש  750   נער כגילו וכלבו הגאה. ויהי בהתפאר  עליו פאתון, כי הוא לא נופל ממנו ופבוס  אביו הנהו, ויכעס אפפוס ויאמר: ""לשוא אך  תאמין, סכל, באמך, לשוא על אביך תתגאה""…  אדמו פני רעו, אך עצר פאתון ברוחו, אל אמו  755   ילך, יתאונן באזניה, כי לעג לו, בז לו אפפוס:  ""הוי, הלא יכאב לבבך, פי שבע הן יכאב, כי בנך הוא  בנך זה גבה-הלבב, וישמע בחלל מנאץ  כבודו ודבר לא השיב אל חיק מחרפהו וידם!  עתה אם אמנם מולדת-אלים נולדתי, הוי תני לי  760   אות וידעתי, אף יחד בין אלי-השחק גם כבודי!""  ככה ידבר וזרועו על צוארי קלימני תתרפק,  אף ישביענה בחיי מרפס, בחתונת אחיותיו,  לתת לו אות יבקשנה, אות ומופת-אמונים.  נגעה עד לבה התחנה, תחנת פאתון, או אולי  765   דבת-הדפי הרגיזה את נפשה, – ותקם קלימני,  פרשה כפיה אל על ועיניה נשואות אל שמש:  ""הנה נשבעתי לך, בני, היום בשמש ובנגה  קרניו, אשר ממרומו יראנו אף יקשיב קולנו,  אליו, בני, תשא עיניך וחיי-תבל מידו –  770    אמנם בן שמש הנך! והיה אם שקר דברתי,  יחשכו עיני מראות ונהרה עלי אל תופיע!  אף הן לא יכבד מאתך לבא עד משכן אביך,  פאתי-מזרח – שם ישב, וקרוב לארץ נוהו,  אליו עלה ושאל את פיו, אם יש את נפשך!""  775     שמע פאתון את דברי אמו ויתר ממקומו,  יעלץ לבו בקרבו ויחזה לו מראות שמים.  הלך ילך אל ארץ בני כוש ועבר גם הדו  ארץ חרבוני-השמש, אז יבא עד משכן אביהו.    ספר ב'   טורי עמודים אל-על יגביהו שיא היכל-השמש.  נוצץ הזהב ותבריק כמראה לפידים הנחשת;  חפה שן מורק כפתו הרמה, ונגה קרנים,  קרני הכסף, יפיצו תאמי דלתות השער.  5    אכן כפלים יפית, את מלאכת הדלתות: מולקבר  פתח שם תמונת הים מסביב לארץ כמזח,  מראה הארץ גם היא, ורקיע-השחקים ממעל.  אלי-התכלת יתנוססו בים, שם טריטון המחצצר,  אתו פרותוס, רב-החליפות, וירסן אגאון  10   רהב תניני הים בזרועות עזוזו; שם דוריס  אספה בנותיה: בין גלים תשחינה, או דגים רכובן,  או על כף-סלע לעין השמש תיבשנה תלתלי  ראשן, תלתלי ירקרק; ודמותן כדמות האחיות  תאמי-בטן: מתאימים פניהן ושונים גם-יחד.  15   מלאה הארץ גם-היא אנשים וערים ויערות,  חיות ונהרות ונימפות ולהקת אלי-ההרים.  שחק יופיע ממעל, ודמות המזרות הוחקה  שמאלה וימינה בדלתות, ששה לדלת לדלת.  תלולה הדרך, שם יעפיל עלות בן-קלימני אל אביו,  20   אב לא ידעו אל-נכון. על מפתן ההיכל תדרכנה  רגליו ופנה והלך לקדם פני אביו, אך ישוב  אחור, מרחוק יתיצב, כי גדול האור ולא יוכל  אדם נשא. אזמרגדים יתנוצצו סביב בכסא,  כסא-הזהר, שם ישב פבוס ולבושו ארגמן.  25   ימין ושמאל שם – היום, הירח, השנה, הדורות,  שם גם השעות, ושוה הרוח בין שעה לשעה.  עומד האביב הרענן ופרחים בראשו יציצו,  קיץ זה ערום יעמד ונזרו – שבלי-­השדה,  אתם הבציר גם-הוא, חמוץ-דם-הענב, גם חרף  30   עוטה כסות-קרח וסבוכים תלתליו, תלתלי-השיבה.  יושב על כסאו השמש ועיניו הצופות מרחוק  ראה תראינה הנער משתומם למראה, ויאמר:  ""מה-לך כי באת הלום, ומה-זה לבני בהיכלי,  בני זה אכנך ולא אכחש מקור-מולדתך?""  35   ענה פאתון ויאמר: ""הוי, אבי ומחוללי, פבוס,  אור לבני תבל ומלאה! אם ישך כבן תאמצני,  תן-לי מופתך ויהי לי ערבה, ואדע כי אמנם  זרעך אני, ולא עוד יכני בשפק לבבי"".  הסיר האב מעל ראשו את קרני הזהר וקרב  40   אליו את בנו, יחבקהו, אל לב יאמצהו ואמר:  ""בחור וטוב אתה, בני, ולך לא יתכחש אביך.  צדקה קלימני הורתך, לא כחדה קדש מקורך.  עתה אם מופת יבקש לבבך, שאל-נא מידי  את אשר-תשאל ויעש, – שהדי נהר-התחתיות,  45   נהר לא יראה אור-עיני ובו בני-האל ישבעו"".  נחפז הנער וישאל מאביו, כי יתן בידו  רכב הסוסים הקלים, ורכב עליהם יום אחד.  נחם האב על שבועתו. ברגז יניע במו-ראשו  עוטה-הזהר ובנו יוכיח: ""הוי, פחז כמים!  50   למה פרצת ותסכל שבועת אביך. מי-יתן  אשוב מנדרי, ולו אך חפצך זה לא אתנך!  שובה התעשת-נא, בני, כי בנפשך היא שאלתך.  רבות שאלת וגדולה התשורה מידי תבקש,  גדולה מנשא היא, כי נער אתה ורכות שנותיך.  55   אף הן בן-אדם הנך והיא לא לאדם נתנה,  כי בני-האלים גם-הם לא יערב לבם לנגע  אל המרכבה אשר נואלת בקשנה. יתהללו  אלי השחק כנפשם, אולם אין אחד בהמה  יעצר כח ורכב ברכב-האש. גם יפיטר,  60   רוכב על במתי אולימפוס, נאדרי בברקים מתרוצצים,  ידו לא תמשל ברכבי, ומי לנו אל כיפיטר?  ""תלולה הדרך בראשיתה, ורב עמל סוסי בבקר,  עת יעפילו עלות. אך שמה, בטבור השחק,  דרכי תתרומם מאד, והיה כי-אשקיף לארץ  65   או אל הים, יתפעם גם לבי הנדהם בקרבי.  אחר תשפל הדרך, ורק יד-חרוצים היא תעצר  זרמת הסוסים. גם תטיס, אשר בין גליה אחבא,  תירא לנפשי, פן פתאם אכשל ואשלך מצולות.  אף גם זאת: הן יחגו, יסבו השחקים בלי-הרף,  70   סבב ואחז בכוכבי-מרומים וגלגל גם אותם.  אכן אנכי לקראתם אדא לבלי יבלעני  שטף מסער הכל, על-סביבותי מנגדם אעופה.  מה-זה, בני, תעשה, אם אמר, מרכבתי לך אתן? התלך  נגד הגלגל ולא ישטפך זה צירו הסובב?  75   או היסיתך לבבך, כי-תעבר דרך יערות,  ערים ומקדשי-היכל, שם מקטר ומגש לאלים?  לא, כי חתחתים בדרך וצלמי-בלהות מסביב!  גם אם נכונה וישרה תהי מסלתך, לא תתע,  אכן שם קרניו ישלח השור אל פניך, וקשת  80   ידרכו רובי הימוניה ופער את לועו האריה:  עקרב שם יכף כאגמון את-כפיו ואימה יזרה,  סרטן גם-הוא אחורנית יטה את קרניו הכפופות.  גם האם תמצא ידך למשל בסוסים, זו רוחם  יבער בקרבם מלהב, אשר בתוך לבם, ולבת-  85   אש מנחיריהם תתמלט? גם ידי בדי-עמל תכניעם,  עת רוח-מרד ימלאם ובעטו בכפל-הרסן?  שוב איפוא, בני, מדבריך ודרש, בעוד מועד, מידי,  דרש לך אחרת, כי למה תהפך מנחתי למשחית.  אמנם ערבה תבקש, למען תוכח ותדע,  90   כי מחלצי יצאת, – יהי אפוא פחדי מופתך,  פחדי ורגז-לבבי – הוא עדי הנאמן! וראה-נא  פני אשר חמרמרו! מי-יתן וחדרו עיניך  גם חדרי-נפשי ותראה בדאגה אשר תתקפנה!  שור גם פני תבל מסביב וראה אוצרותיה מה-רבו,  95   שור והביטה ודרש מכל אשר תמצא בארץ,  ים ושמים – ואתן, לא אמנע כל-טובה מאתך.  לו רק שאלתך האחת, בני, אחלי, שכחנה, כי קללה  צפונה בתוכה. הוי, בני, לא מנחה, אך קללה שאלת!  מה-לך, בן פותה, תתרפק, תחבק כילד צוארי?  100   אל-נא תפונה – ראה, בנהר-התחתיות נשבעתי! –  כל אשר-תשאל ותעש, רק אל תבהל על פיך!""  ככה יוכיח האב, אך אטם בנו אזנו משמע,  אחת ישאל, לא ישוב, ותבער כאש תאותו.  יקום אז פבוס ממקומו אחרי התמהמה דיו,  105   יקום והוליך את בנו אל רכבו, מלאכת ולקנוס:  זהב המוט במרכבה וזהב הציר לאופנים,  גם חשוקיהם – כליל-זהב, וכסף – יתדות האופן.  פטדה ואבני-יקר בענקות הסוסים יתנוססו  ומנגה השמש זהר ויפעה יפיצו.  110   עוד על המראה ישתומם העלם ועיניו תבחנה  פלאי הרכב, והנה – אדמדם המזרח, אורורה  תקום שם, תפתח דלתיה, דלתות-ארגמן, ונגלה  אולם-השושן. ינוסו אז כוכבי-הליל, אחריהם  יחוש לוקיפר גם-הוא ועזב משמרתו בשחקים.  115   פבוס יראהו והנה הוא עף אל הארץ, מפניו  אדמו פני-תבל, וקרני הסהר הפגום היו  כלא-היו, – אז יקרא הטיטן להורות המהירות ויצון  לאסר רכבו. חיש-קל תמהרנה האלות, תוצאנה  סוסי-האש מן ארותם, שבעי אמברוסיה ונשמת-  120   אפם – להבים, אף שמו את רסנם המצלצל עליהם.  משח האב פני הנער במשחת-הקדש לבלתי  תשלט האש היוקדת בבשרו, אף ענד לראשו  צפירת-הזהר, ויאמר (ולבו הסוער בקרבו  שברו אנחות מבשרות יגון ושאה כי תבא):  125  ""לו אך הפעם, בני, תשמע בקולי: השמר מעורר  שוט על סוסיך, והחזק אל תרפה מרסנם ידיך.  כי על-נקלה ילכו, אך מעצר אין לזרמתם.  אף אל-נא תעבר דרך חמשת אזורי-שמים,  יסור הצדה נתיבך, ינטה כקשת רחבה,  130   שלשת אזורי-השחק הם יהיו גבוליו, שם ילך  הרחק מאפסי הנגב, מעיש וסערות-צפון.  זאת היא הדרך בה תלך: שם תמצא גם עקבות אופני.  אך אל-נא תשפיל הרכב, גם הרם אל תרים למעלה:  חלק כחלק תן חמך לארץ ונאות-השמים, –  135   פן לשמים תרקיע ונצתו זבוליהם, או תשפיל  ארץ – תשרף: בשביל-הבינים לך בטח דרכך.  סור-נא מימין ורחק – עקלתון שם רובץ הנחש,  אף אל מזבח בשפל אל-נא תשמאילה: בתוך  לך את דרכך. ותחנך פורטונה, – בידה הפקדתי,  140   בני, את גורלך, היא תיטיב ממך להכין צעדיך.  הנה עודנו מדברים – ובפאתי מערב הליל  שב כבר אל גבולו, לא נוכל עוד התמהמה, הגיעה  עת העבודה! אור עטתה אורורה ותנס האפל.  קח-נא המושכות ונהג! – או אולי יהפך לבבך,  145   תשוב תתעשת ותחת חשקך ברכב אביך  תשמע עצתו, וטרם עזבת מקום מנוחתך  לעלות גבהי מרכבתי, חמדת לך להותך, –  תן-נא ואאיר אנכי לארץ ואתה הביטה"".  מהר הנער ויעל, וקל הוא, לא יכביד הרכב,  150   מרום שם יעמד ושעשעו מושכות הרסן את נפשו,  תודות יביע לאביו, אך מאן אביהו בתודה.  פתאם וסוסי-השמש קלי-הכנף, פירואיס,  אאואוס ואתון ופלגון, יתעוררו ונחרת-להבים  תרעיש הרוח, ובעטה רגלם בבריח-השער.  155   תטיס לא תדע עתידות צפן הגורל לנכדה, –  נחפזה, פתחה את סגור הבריח, ומרחבי תבל  נגלו כרגע, – וידאו הסוסים, ברגלם ישסעו  חשרת העבים, ימריאו, יעלו אבר ודלקו  אחר הרוח הקל, יתעופף מפאתי-קדים.  160   אכן מה-יקל הפעם הרכב, לא יעיק לסוסים  כבד משאו, ועלם לא יכביד גם-הוא כתמול שלשום.  קלה, בלי נטל כחק, כי-תתנודד בים האניה,  תחג, תנוע ומעמד לא תמצא בשטף-הגלים, –  ככה התנודד הרכב, כי-נעדר נטל משאו,  165   מרום ירקד, יכרכר,וכמו אך ריק הוא ועזוב.  ראו הסוסים ויפרצו פרץ ארבעתם אף-עזבו  דרכם הסלולה ועפו בלי משטר וסדר בשחקים.  חרד פאתון, לא ידע הדרך איה, ואנה  יוליך את סוסיו, גם למשל בהם לא עוד יעצר כח.  170   עש ובניה ראשונה אז חמו מקרני השמש,  חמו והרסו הימה אל גבולות לא עברו מעודם.  נחש, זה קפא ככפור מנשמת הצפון, בכבדות  זחל את דרכו ויחדל מהפיץ בלהות ופחד, –  הנה התעורר גם-הוא וחמה בוערת מלאתו.  175   הוי, כי גם-אתה, בואוטס, נבהלת, מהרת לברח,  אף כי הסכנת התנהל לאטך לרגל עגלתך.  נשקף פאתון האמלל ממרומיו לארץ, והנה  רחקה הרחיקה ממנו, שם תשכן בעמקי-תחתיות, –  חיל אחזהו ופיק-ברכים ופניו חורו,  180   חשך אור-עיניו, לא יראה בנהרה תופיע מסביב.  הוי, מי-יתננו לא יגע בסוסי-השמש מעודו!  לו גם מוצאו לא ידע וחפץ לבבו לא יתן,  לו רק בן-מרפס יקרא והיה זה שמו כל-הימים!  ידא פאתון ועף, כאניה אשר תסערנה  185   סופה, ואבדה כל-עצה מחובל ורק על האלים  ישליך יהבו. כבר הרחיק ללכת, ושבע עוד תגדל  דרכו לפניו: יתבונן פנים ואחור חליפות –  קדמה אל מזרח-השמש ישא מבטיו, או ישוב  יביט מערבה אל גבול, אשר עוד לא יעברנו.  190   נתקו זמותיו, לא ידע, היחזיק במושכות, גם-כח  אין עוד בידו, גם שמות הסוסים לא ידע יכנם.  חרד ונדהם יתבונן על-סביביו ועיניו תחזינה  צלמי-בלהות בשחקים, מפלאות חיות כבירות.  מקום לו ידע העקרב בשחק, שם ירבץ וכפף  195   כפיו כאגמון וזנבו יחפץ והיו כקשת,  קשת נטויה וגדולה, אשר שני כוכבים בתוכה.  ראה פאתון והנה הזיע העקרב ושחורה  זעת-הרעל, וארס-חמתו שלוח לפצע, –  ראה ולבו התפלץ וישמט המושכות מידו…  200   נפלו המושכות, על-גבי הסוסים תצנחנה, אז נתרו  סוסי-האש ויתפרצו איש איש אל עברו, בלי-מעצר  ידאו מעל לארצות לא ידעו עד-הנה, יעופו  אל אשר רוחם ישאם, יכשלו בכוכבי-המרום,  תהו לא-דרך יטלטלו רכבם, ופעם יגביהו  205   מעלה מעלה, ימריאו, ופתאם ישפילו וירדו,  דרך חתחתים ושוחות מטה ישפילו עד-ארץ.  תמה, השתומם הסהר, כי יראה, השפילו ממנו  מרכבות אחיו, כי נצתו העבים ויעל עשנם.  להטה אש את-כל-שפיים בארץ, התבקע, התפורר  210   חיק האדמה, נס לחה ותחרב, לצחיח נהפכה.  אמללו רבצי-הצאן, אש תצת בסבכי העצים,  קמל השדה וטרף אך יתן ללהב המשחית.  תגדל הרעה: תחרבנה גם ערים עם חומות-משגבן,  ממלכות ארץ ועמים תלהט המדורה והיו  215   עפר ואפר. אש תאכל גם יערות-עד על הריהם:  אתוס וטורוס אשר בקיליקיה וטמולוס ואטי,  אדי, מה-רבו מעינותיו לפנים, אך יבשו, הליקון,  הר-העלמות, והמוס עוד טרם יקרא אאגרי;  אטנה אין-גבול לשלהבת אשה, שלהבת-כפלים,  220   יבער גם אריקס וקנתוס, פרנסוס ותאמי-ראשו,  אותרים ומימס ויזרב השלג על במתי רודפי,  יקד מיקלי, דנדימים, קיתרון הר-זבח לאלים.  סקתיה, גם אותה לא תציל קרתה: כלהב – קאוקזוס,  אוסה אף פנדוס – באש גם אולימפוס העולה על שניהם;  225   במתי האלפים ומרום אפנינוס השוכן בין עבים.  נבט פאתון והנה בוערת תבל מסביב,  גדול החם ולא יוכל שאתו, והיה כי-ישאף  רוח ותבער כאש הכבשן בקרבו, גם רכבו  היה כאש היוקדת ויצרב צרבת בבשרו.  230   נלאה הנער נשא את תימרות האפר ולהט  שביבי-האש, ועשן-להבה מסביבו יתאבך,  קדרות אפלה תכסהו, לא יראה איהו ואנה  ילך את דרכו, ויהי לשלל לזרמת הסוסים.  אומרים, אזי בני-כושיים חשכו משחור. כי-דמי-לבם  235   נכמרו קרבם ויפרצו פרץ אל עורם ובשרם.  לוב אז הובישה מחרב וחם, כי נשתו מימיה.  נזרן תגזנה הנימפות, כי שדדו יאור ומבוע:  עזבו מי דרקי באוטיה, ומי אמימוני את ארגוס,  לא עוד בארץ אפירי גלי פירני יהמיו.  240   עבר השוט גם על נהרות עז ומטות גדותיהם:  יבער טנאיס וגליו השוטפים יעשנו, כמוהו  כן גם פנוס הישיש וקיקוס בחבל טותרניה,  זרם-אבירים איסמנוס ונהר ארימנטוס בפגיה,  קסנתוס, זה שנית תבואהו האש, וליקורמס הצהב,  245   גלי מיאנדרוס, אשר עקלקלות יתהלכו יתהוללו,  מלס בארץ מגדוניה ואורוטס אשר בטינריום.  אחזה האש גם בפרת ותצת במימי אורונטס,  גם בתרמודון המהיר, בגנגס ופסיס והסטר.  היה אלפוס – מרקחה, וגדות הספרכאוס – למוקד,  250   נמס, בקדח בו אש, הזהב בזרם הטגוס,  גם הברבורים, אשר המונם ימלא מאוניה,  נשרפו לחומי-האש בשחותם במימי קאיסטרוס.  נבהל הנילוס וינס אל אפסי הארץ, שם יסתיר  מוצא מעינו ואיש לא ידעהו; אז הכה לשבעה  255   נחלי-ישימון, לשבע בקעות אין מים בהנה.  יחד עם הברוס וסטרימון, אשר באיסמרוס, החרימה  יד הלהבה את נהרות הספריה – רודנוס ורינוס,  פדוס גם טבריס, לו מנו המשל ושלטון בארץ.  נבקעה כל האדמה ויחדר אור-שמש שאולה,  260   חדר והחרד את מלך-תחתיות ועמו השגל.  רששו גבולות הים ויהי תחת גליו הזורמים  צחיח יבשת וחול, ועלו מעמקי מצולה  הררי-עד ועל איי קקלדים הנפוצים ילוו.  תשאף הדגה אל תחתית הים, ודולפינים גבננים  265   עוד לא יתרוממו על-פני המים ושאפו רוח.  חללי תחשים על-פני התהום מעטפים יצופו,  גם– כה תגיד השמועה – נראוס ודוריס ובנותם  מפלט יחישו במערות-חביונם, אך חמו גם-הנה.  יש וינסה נפטונוס להוציא מתחת המים  270   ידיו ופניו פני-זעם, אך להט האש יניסהו.  אז אם-כל-חי, האדמה, אשר גלי-ימים סבוה,  נהרות-מים ומעינות כל-תהום מעברים, תתעורר,  תרים פניה, אשר חמרמרו – כי יבשה עד-צואר –  כסה תכסה פניה בידה, וברגז וקצף  275   תגעש אף-תרעש מסביב, תשקע אף-תשפיל לשבת,  קולה נחר ויבש וככה תביע מליה:  ""הוי, חסין אלים! אם אמנם חטאתי ותחפץ דכאני,  למה ברקיך לא תשלח? אם אש ואבדון – גורלי,  אתה שלח אשך ונגע בי ותהי זאת נחמתי בעניי.  280   הן בדי-עמל את שפתי אפתח בדברי אליך!  מחנק לי ישים העשן, וראה – שערותי נחרכו,  פיח יכסה עפעפי ואפר קודח על שפתי.  הוי, האם זאת היא משכרתי מאתך וגמול עבודתי  תחת היותי נגועה ושן המחרשה הכפופה  285   תפצע, תשסע לבבי ואשא בעל כל-השנה,  חציר לבהמה אצמיח ותנובת פרי-מאכל לאדם,  מנחת לבונה לאלים לריח-ניחוח באפם?  ""אף אם אמרי חטאתי ופרי מעללי אכלתי,  למה על גלי אחיך יצא הקצף? שלמה  290   רששו ימים נחלתו, משחקים מימיהם הרחקו?  לו אך שמיך תרחם, אם אותי לא תחן ותשכח  אהבת אחיך! הביטה, אש אחזה בשחק, ותימרות  עשן התאבכו סביבותם: אם מוט ימוטו מוסדיהם,  אז גם זבוליכם יכתו! ראה-נא את ציר-השמים  295   יוקד כאש וכבר נלאה אטלס לשאתו על שכמו.  הן אם יבשת וים ומכון-השמים יאבדו,  יחד לתהו ובהו נשוב כלנו! הוי, קומה  פלטת נחלתך הצילה והאר לתבל פניך!""  דברה דבריה ותחדל, כי עיפה מאש ומעשן  300   נפשה ודבר לא תוכל. אז תפנה פניה, תסתירם  הרחק בעמקי-תחתיות עד ירכתי ארץ-רפאים.  אז אל-האלים יתעורר והעיד כל שוכני-שמים,  גם את אדון-המרכבה בתוכם, לעדים, כי צפויה  תבל ומלואה לשד ואבדון, אם עזרו לא יחיש, –  305   יעלה מרום-הרקיע, משם עב-ענניו ישלח,  ירעים בגלגל או שואת חזיזים מתרוצצים יחולל.  אכן לא היו הפעם מפלשי-עבים בידו,  יבשו גם נבלי-שמים מהמטיר לארץ גשמיהם,–  הרעם אז ירעים האל, בימינו הנטויה ישלח  310   חציו בנער, ימותתו, מרכבו יפילו, ויצאה  אשו הזועמת וזרם הלהב הסוער תכניע.  חרדו, התפלצו הסוסים, יתהוללו, יתפרצו מתחת  עול צואריהם, ומוסרות רסנם ינתקו ונסו.  הנה נטושות המושכות, שם נשבר ממוטו יתגולל  315   ציר-האופנים, נפוצו חשוקי האופן השבורים,  נפזרו, נטשו מסביב שבבי הרכב הרצוץ.  השלך פאתון גם-הוא, ביעף ירד תהומות, אדמות  שערות ראשו מאש האוכלה, ואחריו נתיבת-  זהר, והיה כמראה כוכב, אשר יש נראהו  320   נופל מתכלת השחקים, אף אם נפל לא יפל הכוכב.  הרחק מארץ-מולדתו בירכתי-תבל קדמהו  נהר-ארידנוס ופיח העשן מפניו הדיח.  נימפות בארץ הספריה לקברות הובילו גופתו,  מכת חצצי אל, ועל אבן הקבר חקקו:  325  ""קבר פה מצא פאתון, רוכב מרכבת אביהו;  קצרה ממשל בה ידהו, אך דרכה עז נפשו – וימת"".  זועף וקודר האב וילט במעטה-ערפל  פניו הנוגים; אף-היה יום אחד – מי יאמין לשמועה? –  יום ללא שמש: רק מוקד האש הבוערת, הוא נתן  330   אורו, ויהי בשבר הנורא גם שמץ תועלת.  מספד תעורר קלימני, האם העזובה ושכולה,  קינה ואבל כמשפט, וקרעה שמלתה עליה,  סורה וגולה תשוטט בקצוי הארץ ותחפש  גופת מחמדה או לו רק פלטת עצמותיו הפזורות.  335   מצא גם מצאה הקבר בארץ נכריה ורחוקה,  צנחה ותפל לפניו, ובקראה שם בנה על השיש,  תבכה תמסנו בדמעות, אל לבה החם תאמצהו.  בכה תבכינה גם בנות-השמש ודמעות תשפכנה,  דמעות אין הועיל בהן, תתופפנה בלבן, תגהרנה  340   יומם וליל על קבר אחיהן, תקראנה לנער,  אך לא תקשבנה עוד אזניו ומרי-קינותיהן לא ישמע.  ארבע פעמים כבר חדשה הלבנה את זהר קרניה,  אכן עוד הנה כדרכן – לחק להן היה הדבר –  קינות תשאנה. והנה – הגדולה בהן פאטוזה  345   תבכה, כי אחז השבץ רגליה בכרעה לארץ!  קמה אחותה למפטיה היפה לגשת אליה,  אך בעוד רגע כעץ בארץ רגליה שרשו;  תושיט השלישית ידיה לגז את ראשה והנה –  עלים תקטפנה, ועמדו בלי-נוע כגזע עץ יבש  350   רגלי האחת, וידי אחותה – דליות נטושות.  עוד תשתוממנה הנערות, והנה כקליפת העצים  עלתה על מערם הבטן, משד ועד כתף וזרוע  עטתה את בשרן, – עד דל-שפתיהן, לאם תשוענה.  סערה רוח האם, ואנה ואנה תשתער,  355   מהר תמהר להשיק שפתיה אל שפתי בנותיה,  לחלץ את גו מחמדיה ממיצר הגזע, ובידה  תמרט, תשבר את סבכי הענף הרכים, ונטפי  דם יאדימו פצעיהם ונטפו רסיסים רסיסים.  ""הרפי, הוי הרפי, אמנו – תקראנה הנערות, כי ג דול  360   מכאוב פצעיהן. – הלא את בשרנו הוא אשר תמרט  ידך, היי שלום…"" וסגר העץ גם על פיהן.  אז הדליות הרכות דמעות תטפנה, והיו  אגלי הדמעות לפניני אלקטרון, במימי הנהר  רוחצות הפנינים והיו חרוזים על צואר בנות-לטיום.    ספר ד'  פירמוס ותסבה   עוד אלקתואה בת מיניס עומדת במריה, בל תשמור  מועדי בככוס, גם כחש תכחש, סוררה, כי נולד  בככוס על ברכי יפיטר. כמוה כן גם אחיותיה  נאצו אל אף כחשו. – צוה יצוה הכהן:  5    חג ועצרה! ועזב כגבירה כאמה מלאכתה,  כסה החזה בעורות, אף הסר קשורי-הפאה,  ענד זר רענן לראש, ובכף – שרביט-קיסוס ירקרק!  אוי למכעיסים אלוה, כי תתך חמתו עליהם!…  ככה יצוה הכהן, וחרדו עלמות וגברות,  10    כישור ופלך תעזבנה, בטרם מלאכתן נשלמה.  קטרת לבככוס תקטרנה. ""הוי ברומיוס, ליאיוס – תקראנה –  ברקים חבלוך, ילוד-פעמים ובן-אמותים!""  עוד תזמרנה: ""נסוס, תיאונוס יפה-התלתלים,  אתה לינוס, אבי כל גפן תשמח לב אנוש,  15    אתה אבינו נקטלי, אללי ויככוס ואוהן, –  רבים, הוי לבר, עוד רבים שמותיך בפי עמי יון!  רענן זיו-עלומיך, לא יחלוף לא יבול לנצח,  נער-עולמים, מאד יפיפית ולמראה במרומי  שחקים, או תסיר קרניך – והיו פניך פני עלמה.  20    אפסי המזרח תחתיך הדברת עד ירכתי הדו,  ארץ שחומי הפנים, שם מימי הגנגס יפכו.  אתה, הנערץ, יסרת מחללי שמך – פנתוס  גם את ליקורגוס, האוזר קרדם-פיפיות, ואפך  רמה בים בני טירניה. תרכב על שתי חלדות-יער,  25    מושכות ברסן-הרקמה, וסביבך סטירים ובככות,  אתם איש-שיבה יתנהג בכבדות, על מקלו ישען,  או על דבשת אתונו יתנודד הלום השכרון.  באשר תלך, אלוה, יריע קול רנת בחורים,  יחד עלמות תצהלנה ותופפה ידן בתפים,  30    תרעם החצוצרה, וחליל ארך-הגרון יחלל.  “האר פניך, אל חנון!” תקראנה נשי האיסמנוס  ותפארנה כמצוה את מזבחי אלן בקדש.  רק בנות מיניס לבדן הפרו החג בעבודה;  טוות את מטוה הצמר, וסובב הכישור בידן,  35    שוקדות על מעשה הארג ומנצחות על נערותיהן,  נדברה אחת מהנה ושלחה החוט מאצבעה:  ""יבחרו מועדי-בדים המוני הנשים הפותות,  נחנו – מופתנו רק פלס, היא רבת-החסד באלים.  הבה בדברי שפתים יגיע כפינו נקלה,  40    ספר נספר חליפות האחת באזני אחותה,  ככה נבלה עתנו ועברה עלינו בנעימים"".  נאותו לה אחיותיה ואותה תדרשנה כי תחל.  רבות מחשבות בלבה, מה תבחר מרב ספוריה:  אם על דרקטיס בת-בבל, זו ספר יספרו עליה  45    בני פלשתינה, כי פלאים נהפך צלם תבניתה,  עטפה את בשרה קשקשת, ובנבכי אגמים תתלונן;  או על-דבר בתך, דרקטיס, זו צמחו לה נוצה וכנף  ובעליות מגדלים שם שכנה עד בא חליפתה;  או על בת-ים, אשר קסם שיריה ולהטי-עשב  50    הפכו בחורים לדגים נאלמים, עד היתה כמוהם.  עוד לה גם ספור העץ, אשר היו לבנים ענביו,  הפכו ויהיו שחורים, אך נגע דם אדם בהמה.  ישר הספור הזה בעיניה, כי טרם ידעוהו  רבים. אז תיטיב החוטים ופתחה במשל שפתיה:  55    פירמוס ותסבה – הוא עלם-מחמדים, תפארת בני-גילו,  נאוה גם היא בעלמות, נחמדה מכל בנות הקדם –  בית אל בית שם ישבו בעיר זו שמירמית המלכה  אותה למושב ותבנה לה חומת-לבנים מסביב.  קרבת בתיהם קרבתם ותכן צעדיהם ראשונה,  60    אחר ותשגה האהבה, אך טרם בנשואים יבאו:  מצות הוריהם מנעתם. אכן מי יוכל וימנע  אש אהבתם, כי תאחז בלבם ובערו יחדו?  מליץ לא יבוא ביניהם: אותות ורמזים – לשונם,  כלואה האש בלבותם ופרץ תתפרץ כפלים.  65    היה קיר אחד לבתים, ופרץ קל נבעה בתוכו,  נבעה מאז ומקדם, מיום את הכתל הקימו;  ימים על שנים ינקופו, ואיש לא יגלה עקבותיו.  אולם היש כי יעלם מעיני האהבה דבר?  אתם, הדודים, ראשונה הבדק מצאתם, ויהיה  70    דרך לסוד שיחותיכם והמית דודיכם הרכה.  פעם בפעם והמה נצבים מעברי הכתל,  נשמת אפיהם בו תחלף עם לחש-תלונתם גם יחד:  ""מה לך, קיר זועם, כי תפריד, כשטן כי תעמוד בין רעים?  תן נא ויחד נצמד, ובשר אל בשר נדבקה,  75    או לו למצער תתננו ושפה אל שפה נשקה!  אכן גם ברוך היה נא, כי לנו נתיבה נתת  לעבור שיח דודנו מפה אלי אזן קשובה"".  ככה ישיחו ביניהם, והיה כי יבוא הליל,  איש איש מעברו יביעו ברכתם ואיש מקצהו  80    ישלח עתרת נשיקות, זו סגר עליהן החיץ…  עלה אך יעל השחר ונסו כוכבים מפניו,  שמש הבקר אך תצא ורסיסי-העשב ייבשו,  שם אל מקומם ישובו הרעים: בתלונה חרישית  ישפכו שיחם ביניהם, וככה יועצו יחדו:  85    דומם באישון הלילה, בנפל על השומרים תרדמה,  יצאו את פתח הבית ועזבו גם עיר והמונה;  תעה אם יתעו בשדה, ונועדו אצל הקבר,  קבר לנינוס המלך, ויחד בצל יחבאו –  תחת הבכא הרענן, זה צחו ענביו משלג  90    ומעל מעין המים שם ישא את צמרתו הרמה.  ככה ביניהם נדברו, בכבדות יתנהג השמש,  ירד לאטו הימה ועלה הלילה מתוכו.  חשך מסביב, וחרש תסוב הדלת על צירה;  דומם תתחמק לה תסבה, תכסה פניה ויצאה,  95    תלך אל גדיש הקבר, ותחת הבכא המצל  תשב, אף פחד לא ידע לבה האוהב. והנה –  באה לביאה מטרפה, יז קצף ודם מן הלע, –  לשבר צמאונה במעין הקרוב מגמת פניה.  ראתה תסבה מרחוק לאור הירח כי יהל,  100   רעדה כלה, ותמהר המלט אל סתר מערה, –  תרוץ, ובחפזה וצנח מעילה משכמה לארץ,  שתתה גם שברה צמאונה ושבה הלביאה היערה,  תלך ודרסו רגליה את שמלת הנערה הקלה,  אף תשסענה לקרעים בלעה המגאל בדמים.  105   הולך גם פירמוס ובא אל השדה, ופתאם הוא רואה  עקבות פריץ-חיות בעפר. חורו פני פירמוס, והנה –  שמלה בדם מגוללה… ומר ישוע העלם:  ""שכל תשכל, הלילה, שתים נפשות אהובות!  רכה עוד היתה האחת ותאבד בלי עת, ואנכי –  110   גדול עוני מנשא, כי אנכי הבאתיך, אמללה  הנה בין מגור ופחד באשון אפלה וליל,  אף לא מהרתי לקראתך… הוי, באו כל פריצי אריות,  זנקו מסתר הסלעים ושלחו בי שני הטרף,  שסעו את בשרי לקרעים, הוי, שסעו חיתי החטאת,  115   אכן, רק רך-הלבב למות יתפלל!""… אז ירים  שמלת הנערה ונשאה אל תחת הבכא המצל.  נשק ינשק השמלה, נשיקות ודמעה ירונה,  “עתה, השמלה, גם דמי, דם-לבי החם אריוך!”  קרא העלם, וחרבו הוא יתקע אל בטנו, וטרם  120   תצא נשמתו, ומהר מפצעו החם יוציאנה.  נפל אז יפל לארץ, ופרץ ויז מן הפצע  דמו רותח למעלה, כפרוץ שטף מים מצנור,  צנור-עופרת מתפוצץ, ובשאון יסער מפיהו  זרם מתגעש ונגרש, מתפרץ ושואף מרומים.  125   הועמו ענבי הבכא מרסיסי הדם וישחרו,  ינק השרש קבעתו, ואדם-ארגמן חכלילי  כסה והפך לתולע את לבן התותים הצחים.  פחד עוד מלא לב תסבה, אך לשוב תמהר אל דודה,  שם לה יחכה, ובכליון עינים ונפש תבקש  130   אותו ולספר היא תשאף, איך נמלטה פלאים ממות.  הנה המקום הנועד והנה העץ, אף מה מוזר  צבע ענביו! הזה הוא הבכא, או תשגה בראה?  עודה פתרונים תבקש והנה היא רואה – בעפר  גויה בדם מתבוססת… ותתר הנערה ממקומה,  135   חורו מדונג פניה ורעדו כל יצוריה,  רעד כים, עת ירחף הרוח ורגע את מימיו.  אך עד ארגיעה – והכר היא תכיר את גופת אהובה,  אז – ויללה תתפרץ מלבה, תפרש כפיה,  נפזרו מחלפות ראשה, את גוית מחמדה תחבק,  140   תרוה את פצעו דמעתה, שם דמעות ודם יתבוללו,  ונשיקותיה החמות על פני החן תתרפקנה.  ""פירמוס – היא תיליל – האסון באך כשד וישדני?  פירמוס, ענני, מחמדי! הן תסבה, אני, יחידתך,  קוראה אליך! הוי, פקח נא ואראה בנעם עיניך!""  145  רגע לזכר שם תסבה עיניו הסגורות נפקחו,  דומם בה יעיף מבטן ושב ועצמן לנצח…  תועה עין תסבה ורואה: קרעי שמלתה וחרב  שלופה מתער-השן… אז תקרא הנערה: ""ידעתי,  זו אהבתך שחתך וידך היא קפדה חייך!…  150  אכן גם ידי בעזרי ותוסיף האהבה חיל –  ארד אל שחת גם אני, כי שאולה אני הדרכתיך,  עתה בשאול אלוך ואשמור צעדיך בקבר,  יחד הלכנו בחיים, אל יפריד גם מות בינינו!  אחת רק אשאל מאתכם, הוי אבותנו שכולים,  155  חסד כי תעשו אתנו, ותחת הגדיש האחד  קבר תכינו לשנים, אשר לאחדים קשרתם  אש אהבתם העזה ורגעם האחרון בחיים!…  אף, עץ הבכא, גם אתה, אשר בצלליך תתלונן  נפש מחמדי, וכרגע גם שנינו בצלך נחסיה,  160  שמר נא לנצח את עקבות מותנו, ויעטף אבל  שחור את פרי ענביך, והיו מזכרת ברית-דמים!…""  עוד אמריה בפיה – ותכה אל לבה בחרב,  חרב לא קפאו עליה עוד נטפי הדם הרותח.  שמעו אל לחש תפלתה האלים, גם שמעו האבות:  165  שחור ועוטה צל-אבל הבכא עת יבשיל ענביו,  אחד ארון הנאהבים, שם אפר עצמותם ינוח"".  כלתה הנסיכה ספורה, אך עוד תעבדנה בנות מיניס,  בזו לאל בלבותן וקדש החג תחללנה.  פתאם והמיה חרישית תפים נעלמים ישמיעו,  170  נגן ינעימו חלילים וחצוצרות בתרועה תצהלנה.  ריח מור עובר מסביב ובשמי הכרכם יזלו,  אף – ואם נפלא הדבר – הפך הצמר ירקרק,  פרחו מעילי הנסיכות ויעלו ציצי הקיסוס,  היה הארג שריגים, זלזלים מחוטיו יצמחו,  175  שרוקי הגפן ישתרגו בשתי המסכת, והבריק  זהר-ארגמן חכלילי באשכלות ענבי-החמד.  חלף כבר עבר היום ויהיה אור כהה בבית,  אין זאת אפלת הנשף, אף נגה היום עוד לא יאיר,  חשך ואור יסבכו, וליל ינכר אותותיו.  180  רגע ואמות הספים ינועו, לפידים מסביב  עולים ולהב אדמדם יגיה הבית, ופריצי  חיות, צלמיהם בלהות, ביללת אימה יילילו.  יחד הנסיכות נבוכו ותעו בגאות העשן,  מפלט להן תבקשנה מנגה האש הנוראה.  185  עוד הן תתעינה והנה – מאצבע לאצבע הקטנה  נקרם עור דק, ותכסה נוצה אצילי ידיהן, –  שנה מראיהן מאד ולא ידעו, כי כבדה עליהן  חשכת הבית. גם הרם לא תרים הנוצה אותנה,  רק תרחפנה כמעט בכנפים השקופות והיה  190  אם תדברנה, ונחבא קול דברותיהן: בשריקה  כן תהמינה, וידעו אך צפצף והגה נכאים.  בית, לא יער מושבן, ולזרא אור יום בעיניהן,  לילה תבחרנה למעופן, ונשף שמו יקרא עליהן.          "
4105,וידל בנבנשתי,47,1,1,2,1,0,0,וידל בנבנשתי,   	 	 	    שלחתי לידידי דון וידאל בן לביא     נחת גדודי שיר ורוה תלם / נפש שבעה לנדודים אלם  וברק ברק שירך והאר מאפל / הולך במחשך הנדוד ובצלם  רזון בנפשי חשקך שלח ולא / נשאר בגלמי רק לבד הצלם  אסב להקשיב מענה שכלך כמו / אל אחרי עלמה יסבב עלם  עטרות זהב בינות עלי ראשך ולא / היו לטוביה ולא אל חלם [5]  על כן בך אחשק וזמרת מעני / אקריב לפניך כזבחי שלם  אחשב לקשר את לבבך בעבות / אהבה ומי יקשר ראם בתלם.          
3977,אברהם אבן עזרא,46,1,1,1,1,0,0,אברהם אבן עזרא,   	 	 	    פיוט     אל אל יקוו זרע אמת – / למי החתמת.    בו יחסה הולך בתם – / ביד כל אדם יחתום.    רצה לגלות קץ סתום / מספר החתום.    היום שים נטע שעשועיך / כחותם על זרועך.    מעון יאמר: ׳אשית בני / חותם על יד ימיני.׳    על אמת ספרך רשומים / סתמים וחתמים.        
1542,יהודה הלוי,26,1,1,1,1,0,1,יהודה הלוי,   	 	 	     ימינך השיבות ונטה ימינו צר    המאס מאסתנו ואם ידך תקצר  הלא ידך תעז ותרום ימינך    ותשקיט ותרשיע ואין עמך מעצר  למה בעלונו אדנים ואת חלקי    ועם יעבד יוצר היוכל עבד נוצר  דגולה בשם קדשך בעת צר ועת מרחב    ואיך פעמה ימעד ואיך צעדה יצר  הבאתה ימי עולם במוסר ברית אהבה    וגם היא ימי עולם להחזיק בך תפצר.         
2621,שמואל הנגיד,32,1,1,1,1,0,0,שמואל הנגיד,   	 	 	     והחמישי:     ∪ – – – ∪ – – – ∪ – – – ∪ – – –     הנשך זה בתפוח שגגה מבלי דעה    ולא תשחית באף שנו – תבואתך באף רעה.        
5093,אנאקראון,116,1,0,0,1,0,0,אנאקראון,"   	 	 	     ויהי היום וארוס    מטפל בשושנים,    וסמויה מן העין    בין עלים רעננים    שם עקצתו דבורה    באחת אצבעותיו.    וירץ קובל מרה,    מניע אצבע קטנה    מתוך הכאב הנורא,    אל אמו, אל קתירה    הנאה: ""אויה, אמי,    בא קצי, מותי נורא:    הערוד נשכני,    זה בעל-הכנפים    הקט, הקרוי – דבורה""    ענתו: ""ואם כך אתה    בעקץ דבורה תמה –    אם אתה תפגע באדם,    על אחת כמה וכמה"".          "
2047,נפתלי הרץ אימבר,31,1,3,4,1,0,0,נפתלי הרץ אימבר,"   	 	 	     דמעותיך כגשם נדבות    תשטופנה ימותי,    נשיקותיך הנה להבות    תאכלנה עצמותי.        אש ומים – פלאי פלאות    בי התאחדו – פלא מרבבה:    מדוע האש לא תלחך הדמעות?    ומדוע הדמעות לא תכבינה הלהבה?          "
4014,אברהם אבן עזרא,46,1,1,1,1,0,0,אברהם אבן עזרא,"   	 	 	    על ספר ״כלי נחשת״ לתלמידו חנניה   אל חי לך אתחננה,    עזר לבן עזרא תנה,    נפשו בגלות נענה,    על רחמיך נשענה,    גלה תבונה נצפנה    אליו, ומעשיו כוננה,    תלמיד חכם לב חוננה,    כי בן שמו ונרננה.        "
6165,יהודה קרני,332,1,3,4,1,0,1,יהודה קרני,"   	 	 	     כלו קנאה לוהטת,  קנאת אדם או המולדת,  ולשחרורם יחצב שיר אש, שיר דם  עם להבי מרדם;  ודע: אך זרוק לו עצם – וכדב שוקק  יחטף, ימצץ ויתלקק  ואף־נרדם.        "
42,יהודה ליב גורדון,2,1,3,3,1,0,0,יהודה ליב גורדון,"   	 	 	    Palindrom  א   ששה פנים לי שונים מכל עבר,    פה מעון אני לבהמה וגבר,    ופה אשמיע קול קורא בכח,    ופה גם ככלב אוכל לנבח.    לפעמים דם אדם אזיל כפלג    ובלי משפט למו מטבח אכינה.    וכרגע אדיח דמי בשלג    אז אהפך וכלבנת צמר אלבינה       ב   גם פני ששת על כל צד ישתנו;    כאופן תוך אופן יחד הוכנו;    בי ימצא האדם מרגוע לנצח    מעמל החיים, מרגז ורצח.    עת אעלה כאר אז אתאזר חיל    ואגלה כל נסתר ואגרש ליל,    אז גם חי הנני ומאכלי עשב.    לפעמים אלעיטה לשור לכשב,    לפעמים אבלה כל עץ ועצמות    גם שם רשע אכחיד מעל אדמות.    פה בלבב איש עמק פני אסתירה,    אז אתראה פנים, אשפך דם כמים;    ופה אצא אור וכרגע אזהירה,    אעוף ביעף עד לקצות השמים.           "
4505,שלום שבזי,54,1,2,2,1,0,0,שלום שבזי,"   	 	 	    החתימה: שלם שץ     יום אזכרה עלמה / יפה מהדרה    אבין בכל חכמה / נגלה ונסתרה    מרוה לכל נצמא / תמתיק למי מרה    כי היא מפרסמה / דרכה מישרה    שפעה מקור    חיים ואור    בשם ומור    ממה צרור    בשמי וקנמוני    לה ינהרו    עם נבחרו    יתחברו    גם ישמרו    כל סוד מכוני    ממחמדי    כל נכבדי    סוד לומדי    דת, שוקדי    היכל וארמוני    יזרח כמו כימה / שכלם ויאירה    אם ימצאו סימה / צחה וגם ברה:    שפע ורב שלוה / לכלל בני ישע    שלוה וגם תקוה / מאין דבר פשע    רנה וקול חדוה / נרב להשתעשע    מה טוב ומה נעים / לעם אשר נושע    שמחו בני    תם, שוכני    תוך מחנה    כל סוגני    חכמה ותושיה    למדו דבר    תורה בבר    לבב, חבר    עם כל סבר    פנים וטוב מחיה    מוסר קנו    סוד תצפנו    התבוננו    אל תישנו    אז תמצאו רעיה    מלכה מאד תמה / דודה שמה קרא    תבהיל פני חמה / הדרת בני שרה:    לי תערך שלחן / ולכל בני חלד    החן בפתחה חן / תמיד ולא ירד    בין זה לזה תבחן / צדיק ואיש מרד    תרצה להוכיחן / תשפיע כמו חומד    שם ערכה    שלחן, וכ־    בוד תמשכה    ותנסכה    נסכה עלי הכל    לה עורכות    הלשכות    הנמשכות    גם סוככות    תשע ברב השכל    מימה מקור    סוד, חם וקר    הוא יחקור    לא יעקור    לכל בני כלכל    נובע כמו ימה / ברוך אשר ברא    בשבח ובנעימה / לו אענה שירה:    מה טוב ומה נעים / חברת בני חמדה    נסיכים והרועים / נאים בכל מדה    אחד וגם שבעים / הן סנדרי נגדה    דנים ומשמיעים / כל סוד וכל חידה    שרים עלי    דין פועלי    כל בעלי    דין, שואלי    משפט ודין צדק    להם יסוד    פשר, בסוד    בעלי כבוד    כי זה לעד    למחזקי בדק    מתלבשים    הוד חובשים    מתקדשים    ומפשפשים    סוד רום והעמק    להם מאד אימה / בדין ובמורא    וכל גבה קומה / דרכה תישרה:    שור ממעונך / צורי והב צהלה    קבץ לעמך / יחד אשר גלה    וזכר בריתך / רפא ללב חלה    זכרה שבטיך / יום דגלך עלה    שלח רצוץ    מנעצוץ    מהר ורוץ    קבץ חלוץ    לנוה מחוז חפצו    לך ידרשו    כי חלשו    ויבקשו    עת יגשו    לעלות להמצא    מהר עלות    בין מקהלות    הנסגלות    יום צהלות    עמך לתוך ארצו    על צר שלח חמה / ייגע ביום צרה    ידאג ויהמה / בבור אשר כרה:    צוה לברכתך / ופדה ליונתי    עם בוחרי דתך / זרע אימתי    חדש למלכותך / רפא משובתי    ובצל שכינתך / תלביש לרעיתי    חשקי בך    אקראך    הט אזנך    עם עמך    ושלח לבן דוד    זכרה גמול    אברם סגול    וזכור חמול    נעקד למול    קדשך והוא יחיד    קבץ נדוד    עם הבדוד    יחד צמוד    בזכות חמוד    איש תם לך ידיד    בניו תרחמה / עון תכפרה    נדרי אשלמה / אקריב ואקטירה:        "
46,יהודה ליב גורדון,2,1,3,3,1,0,0,יהודה ליב גורדון,"   	 	 	    איש שעיר ואיש חלק /      איש שעיר אחד כלו כאדרת,    קדקד שער לו לצניף תפארת,    רקתו ולחייו מסבת שער    כעלים המכסים לעצי היער,    וקוצתיו הערוכות תלתלים    על תלמי ים שערותיו כגלים;    השני קרח חלק כתרן,    אין יש לו אף שערה אחת    בקרחת ובגבחת.    ושנימו נצבו פתח הגרן.    וילעג השעיר ויאמר אל רעהו:    ""השער לאדם עדיו הנהו;    אולם הקרחה מום היא לו ופחתת,    כל תאר תגעיל, כל פנים מאסת,    אין בה שמץ דבר טוב ונחת"".    ובדברו ויעל המץ מן הרחת    ויכס את שניהם באבק פרח;    אז ידו על ראשו יעביר הקרח    וימח המץ רגע ויעבירנו,    ובשער השני דבק כספחת    לא יכל למיש את ראשו ממנו.        אין רע שלם בתבל לאיש דעת,    בכל חסרון יש יתרון, ומותר בכל מגרעת.        "
3233,שלמה אבן גבירול,40,1,1,1,1,0,0,שלמה אבן גבירול,   	 	 	     נשמת                  א  יא ו בשחק              א                          א      נשמת                  נ  ינ ו בארץ               נ                          נ      נשמת                 י  יי ו בשחק             י                        י      נשמת בארץ         ש  יש ו               ש                    ש      נשמת              ל  יל ו בשחק          ל                      ל      נשמת            מ  ימ ו בארץ         מ                     מ      נשמת            המון זרוח      כשלג קרוח    יהדרו בשחק   הופך ברוח      נחש ברוח                   השם עבים רכובו המהלך על כנפי רוח      נשמת            בודדי אריאל       נודדי כשואל    יברכו בארץ   בדפקם פניאל      אולם ואל                    ביי יצדקו ויתהללו כל זרע ישראל      נשמת            רבועות במראן      קבועות במשאן    ירננו בשחק   רצות בבואן       אנה ואן                   רכב אלהים רבותים אלפי שנאן      נשמת            יחידים ינהו      מפחדך רהו    ייקרו בארץ   יום צהו      ומצום להו                    יודו שמך גדול ונורא קדוש הוא      נשמת            המלות תשואיו      סגלת נשאיו    יהללו בשחק   הוגים במוראיו       זמירות נוראיו                    הללוהו כל מלאכיו הללוהו כל צבאיו      נשמת            ותיקי קהלתך      שרידי סגלתך    יודוך בארץ   ובבית תפלתך       יחוו גדלתך                    ולשוני תהגה צדקך כל היום תהלתך      נשמת            דגלי פלאו      ושרפי כסאו    ידגילו בשחק   דלה בדבאו       שפריר מחבואו                   דבר ויקרא ארץ ממזרח שמש עד מבואו      נשמת            המוסים לשוסיהם      רמוסים באפסיהם    יהודיעו בארץ   היום כמוסיהם       לעמת מחסיהם                    היוצר יחד לבם המבין אל כל מעשיהם      נשמת            גלילי אורו      כלילי אורו    יגדילו בשחק   גדלת אדרו      חתלת הדרו                    גבורי כח עושי דברו לשמע בקול דברו      נשמת            ברים זומו      ולבם ישימו    יברכו בארץ   בתודות ינומו      בהודות יקומו                    בשמך יגילון כל היום ובצדקתך ירומו      נשמת            יצוקי גבוהים      מצוקי נגוהים    ייסדו בשחק   יקרך רוהים       מאין לוהים                    יחד כוכבי בקר ויריעו כל בני אלהים      נשמת            רגמת סגלה      תסובב בגילה    ירוממו בארץ   רצים בחילה       כשרפי המלה                    רננו צדיקים ביי לישרים נאוה תהלה      נשמת             ולבות אשים      וגבות תרשישים    יוקירו בשחק   ואי זה מבקשים       וקדוש משלשים                    ויודו שמים פלאך יי אף אמונתך בקהל קדושים      נשמת            להוטי נדודיך      לעוטי גדודיך    ילהגו בארץ   להפליא חסדיך      לגזע ידידיך                    למשפטיך עמדו היום כי הכל עבדיך      נשמת            חרדים בענים      בארצות שבים    יזמרו בארץ   קוראים בדכים       להעביר מרים                   ואלו פינו מלא שירה כים.          
4365,נחום סוקולוב,53,1,3,4,1,0,0,נחום סוקולוב,"   	 	 	     שלש1 עשרה שנה חייתי,    חלק כביר משנות החיים,    עפו כיום או יומים    ועתה השאירו בי זכרונות    חליפות וצבא צרות שונות;    ומה יועיל בחיים ראיתי,    הכל הולך לים העבר.    תהום אין-קצה נשיה    מצולה לילדי יום וכל בריאה.    אם כן אחיה רק לגוע    ואחן רק לנסע.    זו המטרה ובלתה אין דבר.    למען ארעב אני חי,    ואם ארעב לשבע די,    ואם אשבע כמו שידי מגעת    שבעי רק לרמה תחתי מצעת,    בעוד שנה יום או רגע    הנני נכון באחזני הפגע.    צפור-אור אלי-חרב    בקר צהרים או ערב,    זה חלק אדם מבחר היצורים;    בתענוגו הלא מהול עצב,    בזכרו כי לכל – קצב;    הכל הבל ורעות רוח,    ולעמל אדם ארצה שלוח,    וכבר בקהלת הדברים אמורים.    אבל קסם נפלא יש בשפל    באור עינים נשכח ערפל,    ובטוב-לב גם אנכי    אשכח במה גדול כחי    ומה עשיתי אני האפרח.    בששת [בשש] עשרה שנותי נסעתי    חליפות התהלכתי, קוממיות ושחוח,    ומכל עמלי אנה הגעתי?    אכלתי, שתיתי, התענגתי, רויתי,    שחקתי, ישנתי, גם חלמתי;    פעמים לסבל שכמי נטיתי    ופעמים חפשי, שמחתי, נכלמתי,    בכיתי, נעצבתי, קויתי, יחלתי;    פעמים עבדתי פעמים משלתי,    ומה לי מכל אלה?    אין שריד, הפלא ופלא    הכל סג, השאירו זכרון    להעבירם לפני כבני מרון.    ורק אשר למדתי בספר    לי עוד עתה, שעשועי רוח    בלתם, אדם, עפר ואפר.    זאת אשים אל-לבי, ולי ינוח.         לכתחילה: ששה (וכך גם להלן: “בששת (!) עשרה שנותי” וכו') והוא הנכון: אח'כ תוקן: “שלשה”.  ↩           "
2685,יהודה אלחריזי,34,1,1,1,1,0,0,יהודה אלחריזי,"   	 	 	     בוכוח שבעה משוררים. מי יחבר שירים יקרים  נאם הימן האזרחי: בטרם רגבי הנדודים בחברת הידידים דבקו. ועפרות החברה למוצק הפרידה הוצקו. ועד לא העליצות בכור הדמי נמקו. ובנות התקוה נזמי החברה לא התפרקו. ומנהרי שלוה כפותם בלי נתקו. ומכלי אל כלי לא הורקו. הייתי אל שמרי שוקט. ושושני ששונים בגני תענוגים לוקט. עד הניאוני התנואות המניאות. והלאוני התלאות המלאות. והפאוני לכל פאות. ההוות המפאות. ומשנת מרגועי הקיצוני. והציקוני ואלפוני. ואלצוני לשום מצעי. מסעי. ומרגועי. נודי ונועי. ובחשך הפרוד רפדתי יצועי. ותהיינה מעונות הששונות. אותי מקיאות. מבמות טלואות. לארץ תשואות. ומרבץ דאות וקאות. והתקדרו ברום הבבות. ומתהום הלבבות. עבות זבות. בלי אכזבות. יפעת אורי מעיבות. ושפעת גילי מדיבות. ולחיי ברשפיהם צרובות. בהמס גזרי הלבבות. הקופאות להתיך פניניהם. על פניהם. מחריטי הרואות. ובנות המחשבות השואבות. מי דמעות. מסלעי הצלעות. השיבו נגב הלחי אפיקים. והורו חלוצי שלומי אשר מגניהם אפיקים. בין השרין והדבקים. ולשטף זרמיהם פרץ נחל מעם גר. על ידותיו ועל גדותיו נגר. ומעון האהבה לגיא הגר. ויהי גדוד הסבל והשבר. שבר לפני השבר.    וחיל הגיל מבלע. וחיל צבא העניים מתלע. באש פלדות ששוני מנידות. וגיל רעיוני צדות. ויביאוהו במצדות. לירות עליו [חמש] ידות. וציה- גם חם גזלו מעפעפי זרמי דלף. והמירו פלד מקום דלף. ורבים אורבים הורוני והגירוני. ועל ידי עוילים ירטוני ויסגירוני. ובעותי בלהות יערכוני. ונחר מפוח האנחות מאשר התיכוני. וכאשר נגלו מעלי מפרשי התלאות. העומדות במראות הצובאות. ועשו כלי גולה המהומות. אשר על שמריהם קופאות. ונפקחו עיני השלוה. בסור מעליהם ענני ההוה. והחביא הזמן כלי זעמו. והשקיט רעמו. והמתיק טעמו. ויהי היום ואני יושב עם סגלת גלת מליצים. ושואף ריח אבקת להקת משכילים נמרצים. ושואב שפעת יפעת מבינים נערצים. ביד שכלם נתיבות הנדיבות יסלו. ולבבות ובבות בלקחם לקחו וישלו. ולמאורות אמרותיהם שמי המזמות כספר נגלו. ולקול שאגותם שני כפירי מאמר נתעו. ומורי דעות באיי המשוגות תעו. ועל פיהם צמודות החמודות ופרודות החידות נרתעו. ופחי זהב המלות הממלאות בכבלי שכלם רקעו. וכלם ידי אמונה ותבונה מניפים. ופותות דלתות הפתיות מגיפים. ועיני עניני רעיוני הלב מעיפים. ובאשנבי מסבי ניבי המדע משקיפים ומקיפים. והיה בתוכם אור הבזק. הנערץ החזק. זהב המזקק. אשר בלבו כל חק מחקק. מרביץ שביס הענק בפניניו. ומפיל נפיל הענק בצניניו. ורוקם מן המליצות חליצות. וחן המלות הנמרצות המשבצות. בזהב הנעם משבצות. נר התועים. ונזר השועים. גביר הרעים. אביר הרועים. יחיד המליצות ואין שני. גוזר בתבונות ואין מניא. הוא חבר הקיני. חברנו יחיד המליצות. ומפחדו אשיו­תיהם מתפלצות. ומתפוצצות ומתרוצצות. המעתיק הרי גבעות הדעות ברוחות שיחות הגיונו. ובסערות גערת רעיונו. המקשר מעדני תבונות עדינות. בהגה מפיו יצא המקיר יאורות ומקורות. ומחבש מבכי נהרות אוצרות. בעת פיהו פוצה וכל אנשי החבורה. ובעלי עצה וגבורה. יהיו כשורה קשורה. עומדים סביביו. ללקט רביביו ושביביו. וללמד ניביו ונתיביו. ולזנב נחשלי אמריו. וללקט שבילי נכוחות משכחות עמיריו. ולשאף מרקחות שיחות צחות מרוח שפתיו. ושולפים ברק ממרט מחדודי אמרותיו. ורוחפים כנפי לבותם מקול מצהלות אביריו ודהרותיו. וקושרים לצואריהם קשרי רצי זהב מלותיו. מטוב אמרות טהורות חשוקות. בככר כור השכל יצוקות. ובמעבה הטוחות טוחות ומוצקות. ומפיו יתאבכו גאות עשן המחשבות. ויתלכדו סערות המזמות הנושבות. וזורמו מימי שמיהם ושטף גשמיהם עבות. והרתיח כסיר מצולות ההגיון לשאטתם. וירופף חוג הגלגל העליון לשעטתם. וכלם כפירי נפשים. מחפירי לישים. למלחמות מזמות חמשים ונגשים. ויתנגשו כלם לערפלי שביב לקחו. ותימרות רקחו. והתקדשו לחתות אש מיקו­ד שיחו. אשר על מזבחו. ודאו למרום הרעיונים העליונים. בכנפי רננים. ובאברת ירקרק זהב הענינים. להתיחד ולהועד במשכן הנפשים. עם אישים. להם לבות אשים. וגבות תרשישים. ולהצמיד במחזה הרעיון הנבא. עם אלמי מסבה. גלומי לבה. בחוג הקבה. אשר משם יגיה זיו הנעם ולא מארבה. ותתלקח אש לקח בלי מכבה. וקרצו מחמר המחשבות תבנית התושיות. בצורות יפה-פיות. בנויות לתלפיות. ובעד אשנבי מחקר צופיות. ובקרב קרב המדע זרועותם נטויות. ויד עזם תוקפות והויות. ויעד כל איש מהם חוזי המליצות מחדרי יצועו. והטריח ברי דעו. והחל למלאת מלותיהם לצוארי התושיות מצלות. ולתאיו ואולמיו מסעד ומסלות. והיו בהם שבעה בחורי חמד. ממבחר הקבוץ והצמד. משביחים נבכי ים השיר ומשבריו. ומשגיחים בעד אשנבי מסתריו. וזה על זה בשירו מתגאה ומשתאה. ובכנף רננים לחוץ המליצות ידאה. ואיש לאחיו יקרא לכה נא ונתראה. וכל אחד מהם מתפאר כי הוא עולה תחלה. בגרם מעלות התהלה. והתקבצו יחדו לפני אדירם. ואבירם ומורם. הוא חבר הקיני לשפט עליהם. במליהם ומשליהם. ולדעת למי השיר הנבחר מהם. ולהכריע ביניהם.    ויגש הראשון ויאמר:    מקור השיר בלבי תוצאותיו.    ואולם מחשבותי מעינותיו.    הכי שכלי כמו גלגל יסובב    עלי עולם וארבע פעמותיו.    ברד מלי באוצרות בין גנזתיו    ויתיך אש לבבי קופאותיו.    וסוסי הקרב השיב לאחור    חלוץ דעי ברעם שאגותיו.    וידוש הררי קדם וידק    וימס לב כפיר מדהרתיו.    ומשכן בין אשר יד אל פרשו    בתוך קרסי זממי ללאתיו.    ולי לשון בעת ישן ברקיו    יכסה עין מאורים להבותיו.    ישוטט ים וצד מזרח כאלו    עלי כנפי סערה מרכבותיו.  ויען השני ויאמר:    בתוך חכי לשון ברק ירוצץ    כמו פטיש לבב אימים יפוצץ.    ארקע בו פתילי המליצות    ומהם שרשרות השיר אקצץ.    ואשקיע לשון אישים בחחיו    וראש נחש עקלתון ארצץ.    ואשיב מאכל בלעו בלועו    עדי יקיא אשר יונק ומוצץ.    ואם יתקדרו ימים כלילות    הלא שירי כשמש בם ינוצץ.    ועת יעיר גדוד ניבי קרבות    ערוך נשק לאט יוצא וחוצץ.    ולא יציל רדופיו הר וגבעה.    ולא יעלו בשן סנה ובוצץ    ועץ ניבו יבכר לחדשים    ובלתו סף בעת יפרח ויצץ.  ויען השלישי ויאמר:    זממי ישאגו בקרב תעודות    ויקדח צור לשוני אש פלדות.    ולי רעיון מבקע מבצרי עז    בצור חרבו ויכבש המצדות.    ועת יפיץ ברק חרבי מאורו    כפירי הקרב יעטו חרדות.    בנות דעי בסלם מחשבותי    לחוג שכל ובין עולות ויורדות.    כחיות הם וגבותם קשורות    ביד שכל וכנפיהם פרודות.    והחכמה כמו מלכת שבא כן    תבואני לנסותי בחידות.    בקרבי בנתה בירות וטירות    והציבה בתוך לבי יסודות.    לחבר המליצות הנפוצות    ולפריד החמודות הצמודות.  ויען הרביעי ויאמר:    לזכרי חרדו שוקטי לבבות    והעלו הקרבים אש קרבות.    ככוכבים יפיצון אש פלדות    והם מהררי להב חצובות.    ולו פגעו בנות שירי בנות עש    עזבום שם באור אשם צרובות.    וצור ניבי בדם עוברי בריתי    ירוה החרבות החרבות.  והיו האנשים לי כנשים    ושבו הזכרים כנקבות.    ושבו הכפירים לי צפירים    ונמס לב זאבי הערבות.    במלות לב מתי סכלות מדיבות    אבל נפשות בני שכל משיבות    יקשר ניב לשוני מעדנות    תבונות מלאו תבל תנובות.  ויען החמישי ויאמר:    נהר השיר ברוח פי אבקע    ואדלח נחלי מימיו וארקע.    ואתפר מחלצות סות המליצות    בחוט משרשרות ניבי מרקע.    ואלו יזכרו שירי עלי ים –    אזי ייבש, ועל האש ותשקע.    ושיר בלתי כמו בגד מטלא    ומאמריו כנוד צרור מבקע.    מליצים חושקים אותו ונפשם    בשיר ילדי זמן תקוץ ותקע.    וזיו מליו בהר נשפה כדגל    וכזבול אהלו רקע ותקע.    וגבורי קרב התז בחרבו    ושם אותם לעין שמש והוקע.    והתיר המליצות האסורות    בעת שופר דרור העביר ותקע.  ויען הששי ויאמר:    לשירי הזמן ידו ינופף    והגלגל לשעטתו ירופף.    כנהר גברו מימי פלגיו    והוא חוצה עדי צואר ואופף.    בלי רגל ימדד העמקים    ולשחקים בלי כנף יעופף.    ישמח כל קשה לבב וזעף    עדי כי יהיה הולך וטופף.    ולו סהר יהי רואה מאורו    לרגליו ראש יהי משפיל וכופף.    ועת בו איש עלי כנור יתופף    ישמח דל במר על לב יתופף.    לדודים הוא צרי אך לב משנאים    באף נושך כמו שרף מעופף.    יחופף היקר עליו אבל הוא    עלי הבין והשכל יחופף.  ויען השביעי ויאמר:    לשון השיר תחוה מפעלותי    ופי העט יספר נפלאותי    לבבי על גליל שחק יסובב    תמה איך מחשבותי נושאותי.    אני משכן והחכמות קרסיו    ויד שכל תקשר ללאותי.    אני מעוז ומגדל עז לכל בין    ואולם החמודות צובאותי.    אני כתם ולא נמצא לכל איש    אבל נפשות חכמים מוצאותי.    גבולי על מכון הר התבונות    ועד ים המליצות תוצאותי.    אני כחץ יפלח לב חסר לב    לזאת נפשות כסילים שונאותי.    ולי שירות בלי כנף יעופון    ויגידו בלי פה נוראותי.  אמר המגיד: וכאשר הריקו כליהם. והציקו מליהם. אמר חבר הקיני להם: דעו כי שיר כלכם שוה. וניבכם נחמד ונאוה. יאיר חשכים אם יגלה מעל פניו מסוה. כאלו כלכם חלב חכמה אחת ינקתם. ומהררי טרף יחד זנקתם. האחד מכם עדי מליצים יבלם. והשני אדרת האדר יגלם. והשלישי רקח הריקים יהלם. והרביעי ישיב כאבני גיר אבני יהלם. והחמישי יבהיל הלבבות בהקיץ ובחלום. והששי משחוהו למלך על עילום. והשביעי נתן לו השיר בריתו שלום.  אמר המגיד: ויחרד לבי עליהם. ולא ידעתי על איזה דבר אתמה ביניהם. אם לנפלאות שיריהם. או למליצות חבר הקיני מוריהם. ונפרדתי מהם. ולבי עמהם.          "
1056,שאול טשרניחובסקי,16,1,3,4,1,0,1,שאול טשרניחובסקי,"   	 	 	    /    שיר-עדן, שיר-פלא ומחמד כל שיר    אנכי, היפה, אדעה,    בדמי ליל-האביב באלושטה בגן    נבוכה שם אזני שמעה.        עת דומם הופיע אור-כוכב-הציר,    ונסוכה תרדמת-הקסם    על רחבי תכלת אבכסינוס הים1    שהליט הסהר באור כתם, –        אז שיר זה האזנתי בין ענפי העץ    בשדרה בצללים טבעו,    ובשיח גבעולי שושני-המור    ובהמית מעינים נבעו.        לו ענה מסביב קול גלי הים    בין סלעים יכתירום ואבנים,    ושאון רוח-חרש בערוצי ההר    ותרועות הזמיר ברננים.        כי תדעך תוך רהטי דמיך האש,    ובלבך כי ינח הסער;    ונפשך כי עיפה מתענוג וגיל,    עיניך תסבי מנער, –        שיר-עדן, שיר פלא זה, יעלת-החן,    אנכי גם אז לך אשירה,    ולשירי ירתחו דמיך כסיר,    ועז אהבה וחשק אעירה.        ירתחו דמיך, יחמרו כסיר,    אות-להב על לחיך יופיע,    וכהלמות הפטיש יך דפקך בלב,    ואש חשק שדיך תניע.            הים השחור  ↩           "
2426,שמואל הנגיד,32,1,1,1,1,0,0,שמואל הנגיד,   	 	 	    היטיב לך / ר'        היטיב לך איש והרעות לו    כל-איש יהי נספה ברע יצרך    כי יחשב כל-איש כמותך לכן    לא יעשה טובה לאיש בעבורך    או אם תהי בז לאמונת איש או    תבזור ולא תעמוד עלי-דבורך    ינאץ בני דורך ויאמר כזה    המה וישתמר מאד מדורך.        
3458,אברהם אבן עזרא,46,1,1,1,1,0,0,אברהם אבן עזרא,"   	 	 	    רשות לנשמת / ר' אברהם אבן-עזרא     אל אל אשחר ואפללה, / עוד בי נשמה ואהללה.    בקר בקומי אדרשה שמו, / לילי ויומי אזכר נאמו,    דמעי ודמי יגרו כמו / נוזלי נחלים, ואסלסלה.    ראש מאמרי שיר אקדמה, / שמך אפאר וארוממה.    פרי שפתי לך אשלמה, / הודך א[פ]אר ואגדלה.    הנה שפתי מיקרך / לא אכלא עוד, ואברכה,    גדל כבודך והדרך / אגיד לכל יבוא ואמללה.    מרפא ומזור תן למחלי, / שלחה – ותסלח נא למעלי,    קרבה לנפשי חיש לגאלה / כי לך אקוה ואיחלה.        "
6461,שלמה מנדלקרן,382,1,3,4,1,0,0,שלמה מנדלקרן,"   	 	 	     רבים הללו שמי ובשלום קדמוני    מועצותיהם אלי כנחל נהרו    ומוצא למחיה משרה הבטיחוני    אך “חכה נא חכה” תמיד אמרו;    אמנם לגדל חסדם זה בצפיתי    מחסר־כל כמעט נפשי נפחה    לולא אוהב נאמן חש לעזרתי    צדק בימינו ובשמאלו ברכה.    הוי מלאך מושיעי הלא החיני    יקר לי חסדו, אך להללו מה־כחי    גם לחבקו ולנשקו אל לא נתנני:    אוהב נאמן הלז – אני הוא, אנכי!   (אם אין אני לי – מי לי? )       "
1886,יהודה הלוי,26,1,1,1,1,0,1,יהודה הלוי,"   	 	 	    1   גביר תורה וגבור התעודה2!  יהודה! קדמה פניו בתודה3.  וישא את שלומך4 לו בכל יום  כנף ברק ולא כנפי חסידה5.  קחה מפיו לך תורה, ושים את־  אמריו על לבבך לעדה6.  ולב כסף לרב יוסף, יאסף  פרי דתו בטרם הפרידה7  הלא רב ממך דרך להרחיק,  – קחה ממעדני פיו לצדה.  ומלתו ראה עגת רצפים8,  סעד ולך בכח הסעודה.  לקט המן לך היום, ומחר  תבקשהו כבקש האבדה9.  והשב לו אמת מנחה שלוחה10,  פניני שיר בכל אבן חמודה.  ואולי חן תהי מוצאת בעיניו,  ואולי תערב מנחת יהודה:11        גם שיר זה הוא שיר ידידות והוא לכבוד ר‘ יוסף בן צדיק מקורדובה. וחברו ר’ יהודה ביום נסעו משם.  ↩    גביר: אדון. התעודה: כמו התורה.  ↩    יהודה קדמה: המשורר מדבר לעצמו ואומר קדם את גביר התורה בתודה.  ↩    שלומך: ברכת שלום.  ↩    כנף ברק: שהוא מהיר יותר מכנף החסידה.  ↩    לעדה: להזהרה.  ↩    ולב כוסף וכו‘: הלב הנכסף לר’ יוסף יאסף את פרי דתו, חכמתו, לפני שיפרד ממנו.  ↩    עגת רצפים: לקוח מהעגה ששם המלאך לפני אליהו במדבר והלך ארבעים יום בכח הסעדה.  ↩    ומחר וכו': כי מחר תבקש את מן פיו כמו שאדם מבקש אבדה ולא תמצא.  ↩    והשב וכו': השב לו כתודה על תורתו שלמד אותך. אמת: בלב תמים.  ↩    מנחת יהודה: מתנת המשורר ר' יהודה.  ↩           "
254,רחל בלובשטיין,5,0,3,4,1,0,1,רחל בלובשטיין,"   	 	 	     אללי לי! אללי… גובר היצר,  נמשכות ידי מאליהן  אל תפארת אדם וברקת,  אל מלים נאוות כאבן-חן.  תבצענה את אשר זממו,  מכירות הן בכחן כי רב –  כהתה עיני משפע זהר  ואזני כבדה מצליל זהב.  לא אדע הבחין באור השחר,  לא אקשיב לקול דממה דקה.  האני זאת, אמונים נשבעתי  למלים פשוטות כצעקה?!       תרפ""ז       "
4756,שמואל לייב גורדון,76,1,3,4,1,0,1,שמואל לייב גורדון,"   	 	 	    שושנה בודדה / ש""ל גורדון  [משירי תומאס מור]     בכלות הקיץ חזיתי    שושנה בגני פורחת,    עת כל רעותיה שמה    כבר מתו באבן לשחת.        תמו שושנים, נקטפו,    ופרחים סביבה כבר אינם,    לשית על הודה נוספות,    או לקל יגונה ביגונם.        לא אתנך, שושנה, היות    גלמודה, נוגה, שוממה,    אל אהוביך אשלחך    במקום שם ינוחו המה.        לכן עליך כלמו    סביבך אפזר, אסער,    במקום רעיך פרחו,    נקטפו, ויהיו לבער.        לו כן אגוע גם אני, עת    רעי מחלד יחדלו,    ומחוג זהר האהבה    ספירים בבץ יוטלו.        עת לבות אוהבים נדמו,    לבות באהבה בערו,    מי יוכל בדד אז שבת    בארץ שמיה קדרו?       תרנ""ד       "
6778,חיים דוד נוסבוים,402,1,3,4,1,0,0,חיים דוד נוסבוים,"   	 	 	    (מאנגלית)     ולגא אמא! עבי חשך,    שדופי קדים, מכסים ראשך!    צפים על פני גליך    נפוחי כפן, עולליך!    ינקר עורב, תאכל רמה    מתי רעב, ולגא אמא!    סביבך מות יפיל אימה!    יחד אדם ובהמה,    ברעב כלם יגועו!    לשועתם אף לא שעו    אלים ומזלי כימה    אנוד לך, ולגא רחימא!    ולגא אמא, את בוכיה,    כי לשממה ולציה,    ארץ טובה ומברכה,    ארץ רוסיא, נהפכה!    נדבתי לך, דמעה, דמעה,    יחדו נבכה ולגא אמא!    ולגא אמא, רעבים נחנו!    עורנו צפד, לעפר שחנו,    לחם לאכל לא מצאנו!    שן הרעב רועה בנו!    בבשרנו נגעה רמה,    מתים נחנו, ולגא אמא!        "
4544,מיכה יוסף לבנזון,57,1,3,3,1,0,0,מיכה יוסף לבנזון,"   	 	 	     הלילה השליך הס ודממה שררת,    ולדברי אנאס אזן המלכה קשבת.    אחר פתח את פיהו ממרום שבת:    אהה! עוד נחלה מכתי, גברת!    איד טרויה לך ספר איך לשאול הקשית,    בידי היונים איך היתה לשאיה!    אותה כי אזכר, הה רוחי הומיה!    אך חפצך, שרתי, אעש כי אוית.        ומי זה גבר לך אלה ישיח    לו אף יוני בלי דמע על אפים?    וכבר מרחם משחר שם אור יגיח,    אף נטה הירח לקצה השמים.    אך דעת תאבי, אותך בך סוערת,    איך נטשה על אדמתה טרויה האמללה    ומשם איך נסתי, תפצירי שאלה –    ולזכרה לבי בי חלל, נפשי נעכרת!        לחמוס מזמה התיעצו היונים    אחרי גבורתם בתהו העלה –    אז סוס רם גבוה מעשה אמנים    יד חרש חכם תכן מעץ אלה;    ומי בחור בחילם בבטנו החבאו,    מעיו נשק ברזל וקרביו נחשה,    שם חרב בכף וכל ירך חמשה –    כל אמיץ לב וגבור בחבו כרעו.        עד קצוי ים רחוקים נודעה עיר טנדס    ומעיר טרויה הרחק אך כברת ארץ,    עיר ואם למבאות ים היא עומדת    רבת אוצרות עד בא על טרויה קרץ;    שם נסו היונים, שם הסתתרו,    ועל שדה מלחמת את הסוס עזבו –    אחרי לריק על זו טרויה אך צרו,    נחנו שוא דמינו אל ארצם כי שבו.        הטרויים להרגים כי עיפה נפשמו    עזבו חל וחומה, יצאו למו השער,    קין וחרב פתחו מעל לירכמו,    יששום כל איש, יריעו שב ונער,    לראות שדה מלחמת רוחם נכספה:    במקום ידי היונים גבורתם עוררו,    במקום נפש אכיל שם רצח שאפה    והרג רב וקטל כל שער סמרו.        ולמראה הסוס כל עין התפלאה,    תשור תלן עינם בשיא רום חסנהו;    טימט – אם מרשע או כסל, לא אדעה –    יעץ הסוס הבירה הביאהו.    “אך אולי בבטנו צר ואויב החבאו?”    לב קפיס הגה אימה, אף אמר בפחד:    “לא יבוא בעיר עד מצפוניו נבעו”.    ויד כל ישרי דרך תכון עמו יחד.        עוד דבר קפיס בשפק יסיתמו    עדי שמע זה אזן לאקון לקחה;    שמע כהן נפטון וירד אלימו    ותבער בו חמתו, כאש היא קדחה,    ""אהה, טרויים שדודים! – פיהו סואן בחמה –    אל נפשכם תשיאו האויב כי תמו!    ההם שי יתנו ופח בו לא שמו?    העוד ארבות היונים לא תדעו אתמה?""        אם בעצמיו אויבים לא נצפנו,    בכבד משאו הוא ישחית העיר,    אם פחים ומות בבטנו לא נטמנו,    ברום תקפו הוא יחבל חל וקיר;    ממזמות נפשם לא אדע ספרות למו    הסוס הזה, הה אחי, אחד הנהו;    אל לב הותל יטכם האמין חיש במו,    אירא עם זה, ומשנה – מנחתהו"".        עוד מלתו זאת על לשונו לא תמה,    ימינו חגרה חמות ויעופף החרב,    ויתקע במתני הסוס עמק בקרב.    והנה קול סואן ברעש יען שמה,    ויגעש הסוס וקרביו יחללו.    לו יד אל זועם על הכהן לא קשתה    ומהומות ידי אלוה לו בו לא חלו,    אזי מעי מפלה טרויה לא היתה. – –        והנה עלם יוני הובא אלינו,    רועים ימשהו מסתר בצה על מים,    ידיו על רגליו הגשו לנחשתים;    בחמאות פיהו התנכר זה שונאנו;    ובבגדי הולך תועה התחפש בוגדנו    ולהשחית את טרויה במלאכות תוך ורצח    מלא פיהו אלות שוא, עז המצח,    ויכון אך למות או לשלות נפשנו.        ובני הנעורים סביב לו נאספו    לעגי מעוג שפכו עליו כמים;    ובאות נקם את היוני שאפו    וילעגו לנדח בלזות שפתים.    אך על עדת אבירים עליו נועדו,    עיניו בחוריהן כברקים התרוצצו –    שמעי, מלכה! את היונים יעצו    את מרמת נפשם ובגד בגדו.        “אויה לי! איפה למצא עזרה אחושה”    בשפתים דולקים קרא הנער –    ""לו לב ים נפתח לי שמה אנוסה,    הסתר מרוח סועה וסער;    מחרב היונים כמעט נפשי נזעכה;    הטרויים, הה! עתה לדמי יצמאו"".    אז רפו מנו וחמתם שככה    ויצוו עליו ספר את אשר קרהו.        אז יראה ורעד מעל פניו עברו    ואל המלך קרא: ""לא עוד אכחדה,    ממקבת בור יון אבותי נקרו""    (בדברו כסה איבה מלתו בוגדה)    ""אם אף עני ראיתי, עמל ופחד,    שקר לא אדע, לא אסיר תמתי –    את השר פלמד מנסיכי יון אחד    אתו לצבא עליכם אני יצאתי:        ""אז פרח פלמד, התערה כעץ רענן;    בסוד מלכים ישב בקהל מתי עצרת;    גם לי שפרה נחלת שם לימינו שאנן;    אך נפש אולים משנאו מאיבה סערת    גרשה נקם חמה גם רצח בו שלח.    אז קראתי מר וארד בבכי:    ""עד ימי ינקפו עד לשנות כלח    ממרי יגוני זה לבי עוד לא יחי!""        עשתנות נקם ושלם לבי עכרו:    ""לו אך במלחמה זה לא ארד ומתי    נקם אקח מאולים"" – ודל שפתי עברו;    אך אויה לי, הה! כי יד לפה לא שתי;    דברי בלע אלה גנבו אליהו;    אז עשן אפו לא יחטם לנצח;    אף לטמון לי חרמו לא עיפה נפשהו;    בנער גמר אמר המית נפשי ברצח.        ויהי חיל הצבא לא אחת נועצו    נוס מפה חרש אל ארץ מולדת;    כי שוא כלו כחם וביד צר נפצו    וטרויה על תלה עוד היא עומדת.    אז לנוס הימה אל חופו ירדו.    אך רוח סער חמה כסיר ים הרתיח;    אז לדעת עצת אל הם יחד נועדו:    התפלה יקח רצון או מנחה יריח?        “כל מנחה קחת האלהים מאנו”    בשם האלהים נביאיהם השיבו:    ""דם נפש, דם אדם כפרכם תתנו    על מזבח אל נוקם איש יוני תקריבו –    אז גלים ירגיעו, משברים ישתוקו"".    חת כל איש חיל לא מצא ידהו,    לשמע הבשרה יהמו אף נשקו:    על מי זה אל זעם יחר אפהו?        אז כלחם החזה ואוליס סוד המתיקו    לדעת את מי זה התוה אל למות;    אחר עשק והוות ידברו ימיקו,    באהלו עשר ימים אחר החזה שבת,    אז נחש לב העם אותיות הגידו,    אך רוח מבינתי ובמתני חלחלה,    רכסי לב אוליס ומותי העידו    כי כשה לטבח אנכי אובלה.        ולקץ ימים עשר אחר אך עברו    שם “צנון!” זה שמי, החוזה הביע:    “הסגיר לחרב חיתך אלים אמרו”.    אז בקול ענות גילת העם הריע,    כי בעדם אובל אני ליום עברות,    ששו בעניי ובאדי נפשם שמחה    וכבר הפרחים לראשי ענדו עטרות    הקדש את נפשי ליום הרגה ותכחה.        אז נפשי מלטתי כצפור מרשת,    נתקתי אסורי ואברח ברח;    בסתר קנה ובצה אדכה אשח    עד פרשו העם נס עד עזבו יבשת –    על ארץ מולדת לא אראה עוד חיים!    וכערער בציה פה חיי יתמו,    בנים, אב ואשר לא אשק שפתים    או אולי בחמת אויב יחד ידמו!        עתה באלהים השבעתי אתכה    רואי לבב ולקרב עמק יחקרו –    אם לא סג כל אדם כל נפש נאלחה,    על עניי כי רב רחמיך יערו!    ירך נא לבך, מלך, מנהי בכית עני.    אולי גם אל זועם מרגזי לי יניח,    קדר הלכתי, אף חף מפשע אני,    ומי לנהי מרירות זה לבו עוד יקשיח?        פתח זקי ידיו צוה המלך    אף דבר על לבו: ""אל נא תחתה!    גר אם באת הנה, נודד והלך    כרע וכאח לנו תהיה מעתה.    עתה אחת הגידה ממך אשאלה:    מה זה הסוס נצב פה לעינים?    ובשיאו מדוע עד ראש שחקים עלה?    ואלי מגמת מה עצבוהו ידים?        ומלשני סתר זה, למוד אך הרע    זה ידו שלחה חפשי, הרים שמימה    ""בך, חוקר טחות אל, את לבי יודע –    בך, אלהים, נשבעתי אף אקימה;    על ארץ מולדתי לא עוד בשיחי ארידה,    עבתות ארצי מעלי עתה אשליכה,    עם יון ובית אבי הן נצח אזניחה    ומזמות זו חשבו הבה אגידה.        היונים בצורם על טרויה במלחמה    לימינם גנון והצל מינרוה עמדה;    אך מעת העז אוליס ודימד ביד רמה    קחתה מעם היכלה, ובלי כל רעדה,    נועזי לב אלה אל מקדשה פרצו,    וביד דמים מלאה מצחה נגעו    שועריה רצחו ונוה צדקה נתצו,    אז אבד חיל יון, לריק אך יגעו.        סר צלה מעלינו, שמורה עברתה;    כי בחיל המחנה על עמה אך הצבה;    אז מחזה אימה ושאת עין כל הראתה    ותלטוש בת עינה, להבים חצבה;    פניה קבצו חמה, חרון על אפה,    מונים שלש ממצבה הרימה פעם,    עליה ירן נשק, חרב תרעש בכפה,    נעו שפתותיה, איבה מלאו וזעם.        עתה יד אל נוקם קשתה עלימו,    אל ארצם נסו יחד זקן ונער    ולכפר פני מינרוה סוס עצבו ידימו,    רם עשוהו לבלי יוכל בא השער,    לכן אל נא תעזו יד בו תשלחו    פן תעלו חמתה עליכם הן אירא;    אך ידכם כי תמצא הביאו העירה    אז קמיכם כלם תחתיכם ישחו.""        בחבלי שוא אלה נפשותינו רתקו    ויפת לבנו האמין אל בדיו אלה,    כל מגור ופחד עברו חמקו,    וכל איש גבור חיל, בקרב לא ילא    תחת אכיל האיום לא אז הכנעו    לא ידעו נוס. מצי אדיר לא חלו    ובמלחמת שנים עשר, לא אז הכרעו –    בידי איש-שפתים כתוא מכמר נפלו.        אך פתע, אויה, מה חזו עינינו    לאקון הנו נצב לכהן אל המים    והנה – למראה זאת אימים הלכו עלינו –    והנה מטנדס באו נחשים שנים;    את זנבם כארז כדור צנפו,    עיניהם מזי רעב כאש קדחו,    בלב ימים שחו, קדימה שאפו,    חצו את המים אף גלים צלחו.        ומרחם הים שדיהם נשאו,    ממים אדירים ראשימו ירהבו;    תחתימו ירעש ים, משברים נעו    ומזרם דכים כתפיהם ירטבו;    עד לב השמים פיהם יז קצף    ובקבר גרונם חץ לשונם לטשו;    שרקו צללו, המו ויתגעשו    עד קפצו יבשת בעז ושצף.        ולמראה זה לבד כל פנים חורו,    ומבהלים לנפשם ברחו האספה.    והפתנים באפם אך בני הכהן בחרו    על בניו השנים גום צנפו צנפה;    מקדקד עד רגל שמו מחנק לו   ובנצח בני הנעורים נפשם השביעו,   את דמם שתו לעו, פצחו עצמותמו;    הם מחתף כאב אנוש גם קול לא השמיעו.        וימהר לאקון ויעופף החרב    הציל מחמדי בטנו מיד בני שחץ;    אך פתע קפצו עליו ככפיר מארב    בעגילי גום עטוהו, הרבו בו מחץ;    בשרירי בטנמו כתרוהו מתנים,    צואר ראש וחזה הקיפו בדימו;    ובמפלי בשרם חיש לפתו ירכים    ועוד ממעל לו הרימו ראשימו.        ולנתק מוסרותם עליו קשרו    לשוא יעז הכהן, חילים יגבר;    רעל הזו עליו מפיהם פערו,    אנוש בו מכאובו לא יוכל דבר.    עדי מכאב כשאול תחתיה    נתן קול מר עד לעבים הגיע;    וכשור פר כי ישחט במאכלת רמיה    מתבוסס בדם צוארו יגעה, יריע. –        וכמהר חץ מקשת השרפים באו    אל מקדש מינרוה עד מרום גבה;    שם נפלו לרגליה, דומם כרעו.    וכל ראי המחזה התמהו תמה.    אך זה מנת כוס רשע! – פה אחד אמרו –    בקדש שלח יד, אל אלים התגבר,    נאר את מינרוה, על סוסה התעבר;    “הסוס יבא העירה!” אמר גמרו.        אז התנשאו פתחים, נשאו ראשם שערים    לפנות חיש דרך לסוס האורח;    בעבות עגלה ימשכהו זקנים ונערים,    כל רוח צוהלת, כל לב שמח,    הורה שד ומות הלך עצלתים    עד בא עירנו, שם נצב בתוך;    לפניו יכרע עם, יפול על אפים –    ובבטנו הסוס הקדיש לטרויה טבח!        טרויה האדירה, תהלת כל הארץ!    לו ארצה עפרך, אחונן אבניך!    כסופה אתא אידך, כסער קרץ!    הסוס הנורא אך בא בשעריך    שלש בלכתו רגליו מעדו כשלו –    רעשו מפלי בטנו הגו וירעמו    ובקרב כרשו נשק ברזל צללו;    אך עורו עיני עם, אזניהן נאטמו.        באה השמש ותחתיה חשך שמה,    על מים אדירים עיפתה עלתה,    וברשת שחתה בלעה מלא האדמה    ועל תוך היונים בצלמות כסתה;    שקטו חצות טרויה בצל כנפי הליל    ודממה חופפת על ראש כל הומיות,    בשנתם מצאו דרור יגעים אנשי חיל    ולעין סהר לבד שבו היונים באניות.        אז ידי צנון בטן הסוס פתחו    ויקיא ויפלט הנסיכים וכלימו;    ושכורי חמה לקראת לחם שמחו,    בחוצות התהוללו, גם אוליס בינימו;    חללי חרבם נפלו השומרים בליל;    הטרויים הוזים, עוד שנה על עין    וסרוחים על ערשותם הלומי יין;    וצבא יון בא שער כל אנשי החיל. &lt; br&gt;    גם אני ישנתי אז ושנתי ערבה,    מחבלי שנה שמרות עיני נאחזו;    עמל והי שכחתי, נשיתי דאבה    והנה את הקטור בחלום עיני חזו.    מעיני מים שוטפים עיניו שלחו,    ןכמו במותו פצעיו בו אף רגליו נקרו;    מראיו מה נוראו, יצריו מה נאלחו,    דם ואבק על פניו משחור קדרו.        הוד תלתליו כפז עודו בחיין    עתה מדם פצע דבקו ונגאלו:    “הזה הוא הקטור? הזה מחמד כל עין?”    יסרוני כליותי, מורשי שאלו.    המה בי לבי אף מעי נפעמו,    דבר אליהו לי כלם אמרו;    ודמעות זרמו עיני כאפיקים נהרו    ושפתי נפתחו, הביעו נאמו:        ""הה מקוה טרויה, מושיעה בצרה!    כארץ עיפה לך כלתה כל רוח,    אורנו בחשך, באפל נהרה!    רוחך איהו, אן איפה לו נוח?    מה רבו שנות עמל נפשותינו לא שלו!    מה מאד בקרב ולחם כחנו ענינו!    מה עצמו חללי עמי לקברות הובלו    מעת אותך, מחמל נפש, לא עוד ראינו!""        אך עוד נאלם המת, שפתותיו לא נעו,    הדבר אין בו ולשונו עוד דומיה;    לא שעה אל דברי ואל נפשי הומיה    עדי פתע סגור פיהו אנחות קרעו;    ""נוסה, בן אלהים, נוסה נא הלאה –    בא שוד אל טרויה, הה אתא הקרץ!    נפלה ארצנו, הה פלאים נפלה!    ובעדה אל נא יזל עוד נצחך ארץ.        אבלו חל וחומה, אך שאיה שאת ושבר!    עיר משוש על הארץ תהו היתה.    אך לו הצל את טרויה עוד יכול גבר,    אז אך ידי וזרועי זאת עשתה.    מפה הבה נוסה כצפור נודדת!    קדשי אל קחה, הניסם אתך פתע;    ומספר שנים בלב ימים כי תתע,    אז תתור לך ותמצא ארץ מולדת"".        והנה קול ילל נאקה ברחבות קרת    ירגיז יערוץ ארץ, ויבקע הרוח;    קול נשק ישתקשק בהמלה סערת    עד ביתי בא שאון, בין צאלים ינוח.    רעם קול ענות אנקה ושאגה;    ושנתי כי ערבה פתאום נגזלה.    עזבתי משכבי, חשתי הגנה    וטרויה על מוקדה אחז, ורוחי חבלה!        כמו ארזי אל ממוקדי אש כי אכלו    נשאו על כנפי רוח לנאות יערים;    או כזרם נפץ ירעש מראש הרים    מגד תנובות שדי תחתיו ימוללו    עלפה עץ פרי מגזעם יסחו,    גפנים הבישו ותאנה אמללה;    שם יעמדו אכרים, דם נאנחו,    הריסות אונם יחזו, ונפשם נבהלה.        עתה הה עינינו לראות נפקחו    תחבלות היונים מה עמקו, מה רבו!    ותככי מזמותם נבעו נפתחו    וטרויה אש ירדנה, ולהבים עיר סבו.    עפל ובחן ערער התערערו,    כל היכלי ענג חיש ארצה יכתו,    ומגדלי מבצר בלבת אש יצתו,    ויאור רקיע, ופני ימים נהרו.        חול תחול ארץ משאון קרב ורעש,    אף קול חרדת שופר נשמע ברמה;    חרב שמתי על ירך, אך מה זה אעש?    לבור אנשי חיל ולפקד מלחמה,    שום נפש בכף בעד טרויה ארצנו!    אמיץ לב יצאתי, השבתי עצבת.    לו יום אחרון על עפר לו בא עלינו!    וביד תאחז חרב מה טוב הוא המות!        פתאם חזו עיני את כהן השמש    נדהם אף נבעת הוא ינוס הימה;    מנאות קרב מלט נפשו במשואה ואמש,    אלהיו בידו, בימינו בת לא רחמה:    ""עמוד! – קראתי – אשאלך אך אחת:    מה דבר האל ומה עוד יקרנו?    העוד מגדול עוז לנו וימלט נפשנו?""    ויאנק דם ויען בנפש נאנחת:        ""עשה אלהי-נקם, נחרצה אף כלה!    יום אל בא אכזרי, שנת שלומים באה!    טרויה כלא-היתה, עירנו אמללה.    אפס הוד תהלתה אפסי ארץ מלאה,    עתה אל שדי אך שוד בה ידיח    עליה יריעו ערינו היונים,    הסוס הה יקיא גבורים מיזנים,    צנון מבקש שבר אש להם יפיח.        ובשערי העיר כי פיהם פערו    אבירי גבורים כארבה רעשו;    עדת אדיריהם שטפו פה עברו,    קשתם דרכו, חרבותם נטשו;    ככפיר משחר טרף, קרבות אך יחפצו,    כברק יצא חצם, אבני קלע ידו;    נמוג חילנו לא על חרבם עמדו;    הם הרגו המשמר, אף חמות רעצו.        לדבריו אלה הלכה נפשי קדרת,    רתחו בי מעי, מרשי סערו;    רצתי ברעדה למקום אש מבערת,    שם מבצרי מגדל ממקומם נתרו,    אש להט יאכלו עד שאו שממה    שם נשק ברזל כבירים ירוע;    עוד רוח בי גבורה נשאתני שמה    ועמי ארחו עמי, היו לי זרע.        וארעם בקולי בהגיגי אש בערה:    ""אלהים אדירים את טרויה עזבו,    נצו נעו יחד מעיר התפארה,    כאויב לה היו, כצר בה נצבו;    עתה אתי הבו לכת, חזקו אמצו    ידרוך לבכם עז, השיבו להם שערה –    לו אף מרומי שדה קרב בדמכם ימחצו!    קשה יום כי נואש, או אז יצא מצרה"".        ותבער קנאתם כשאול בם מתחת,    כזאבי ערב בסבך ישחו יארבו    ויתנו בליל מחמת רעב קודחת,    יחפרו אכל לילדיהם כי ירעבו:    ככה הלכו הם רגע, לא עמדו    ובכבד פגר יסלו נתיב למו;    צללי ליל בחצות נעו נדו    ובבלהות אפל ומות חרפו נפשמו.        הה, ליל בלהה! מי זה יוכל יביע    מצוקות עמי ופידם, הי ואנחה?    חלליך ליל צלמות, מי זה יודיע?    לשום ראשי מים, איפה דמע אקחה?    נפלה נפלה טרויה, בעמים גברת,    נדמו עם טרויה מים עד ים משלו;    ובראש כל מרומים ובמקדשי עצרת    שכבו מטעני חרב, הרוגים נפלו.        אך לא דמי עמי לבד כעפר נשפכו,    לא אך דמם ונצחם ישוקקו אדמה;    גם המה הפכו בקרב, מרך זנחו    וכהולך בחליל יצאו למלחמה;    אז גם לחמי אויב כגללים נפלו ארץ,    מקול נאקת חלל תצלינה אזנים;    ומקום אך יבינו אך יחזו עינים    יתהלך המות, ישוד הקרץ.        פתע חיל יון נצב לקראתנו    ובראשם אנדרגאס יפקד צבא;    ובלב הותל דמו כי יונים הננו:    ""אחי! – קרא – מה זה ימינכם אחור שבה?    שמה חילנו על טרויה יתרועעו    ויד בצלחת מה אתמה תטמונו?""    הקול קול עמי פתאום אזניו שמעו    ויבן כי עליו אך אויבים יצפונו.        אז כשלו ברכיו, קול מליו נחבאו:    כתועה דרך עורק ציה בין חוח    חור פתן יחז, רגליו בו נגעו,    בעבי צואר ירוץ הצפעון בכח,    יתקצף ירים ראש, דלתי פניו פחד.    הוא יברח ברוח ולחיו תשלג אימה;    ככה נבהל אנדרגאס, נמוגו חילו יחד    ושכורת דם אויב חרבנו רוממה.        עתקה ימיננו, שאול רמתה כל המונם –    אז קרא הארב: ""האח! רמה ידנו!    חרב יונית חגרו, לבשו שריונם,    חנית לנו וסגור, מתיהם יתנו:    אז תוכם נשיב למו אל חיקם מזמותם!""    דבריו לקחנו, מלבוש נכרי עטנו,    ערכנו מגן אויב, חגרנו חרבותם    רצנו לקרב – ואם אלהים אין אתנו!        בצל כנפי לילה חבאו חילינו,    אז את גבורי יון שבעה כלחם –    וכעסיס גם דמם רותה – חרבנו    ותעור קשתנו ותשיתמו שכם;    אז ירדו באניות לנוס הימה    גם אל בטן הסוס גרשתם אימתה.    אך אל יעז גבר בימינו כי רמה    טרם ידע עצת אל, שוד משדי אתא!        ופתאום אהה, מה יחזו שם עינינו,    מה עזה חמת אויב עד מה ערבה!    בת פריאם לקחו מעל מזבחנו    ושער ראשה פרוע והיא נסחבה;    בפני להבים אל שמי ברזל צעקה,    מכבלי ברזל יעיקו רך ידיה;    וחמת נפש האורב עוד לא התאפקה    ותחפש מות גבור לה במחנה צריה.        והנה נפץ אבן מעל גגות נתכו, –    אחינו משם על ראשנו המטירו;    כי בעדי נכר אחיהם לא הכירו;    פתע גם יונים עלינו קשתם דרכו    כי נאקת המתים הגידה מי אנו.    וכמו רוח קדים את רוח ים כי ילחמו    סערות תימן וצפון כי לא שאננו    ותהומות יהמו, ואלונים ינהמו.        גם שבו פליטי חרב עדת נהלאה    בשגות עינם באחזנו חרב נכריה    ובאפל אז נפשם לפי חרב דכאה –    לא עוד עורו עינם עתה שוא ורמיה;    ובמלחמת אמש הכירו המזמתה    שריון זר ומגן עפעפיהם בחנו –    אז גבר האויב אף ידו קשתה,    אז רבו חללי עמי לחרב ימנו.        משאות טרויה, תנו בי עדיכם!    העידו, עפרות ארצי, שרפו גם נצרבו,    אם רפו ידי בקרב או רגלי אם שבו    בליל עברות זה מהגן עליכם.    חרבי בוססה אויב אף הלמה צרים,    אנכי הה לא מתי, חיי לא תמו!    אך עמי לימיני נפלו מדקרים,    אז מטה ידי מידי אויב כי רמו.        והנה בהיכל פריאם שם מר צרחו,    זעקת שבר עוערו עד שמי ערבות,    משק ברזל נשמע ושאון קול חרבות,    שם הרג רב אחז – הה דמי רתחו!    מתחת, האויבים ככפירים יהמיו    עלי חל וחומה עלות הם יהינו,    למבא פתחים נצבו, ובמגנים חסיו,    אך הטרויים על היכלם בנפשם יגנו.        גם סלם גם שלבים בחומה העלו,    עלות עלימו הם נפשם חרפו,    בשמאלם מגן, בו חצים יתמוללו    וימינם תחזיק בגג, לא יגעו לא יעפו;    אחי מעל אבני החומה קלעו,    ידם רצצה היכל ורסיסיו ידו;    הוא מקוה האחרון לו נפשם נשאו,    עת תוחלת אונם וכל תקוה אבדו.        שם רקועי זהב מעל יתגלגלו,    מצבות עז המה לטרויה הנוה,    אך לשוא עשה עמי, לריק אשתוללו!    חית אויב מתחת כחומה נצבה,    אז המה בי לבי,נפשנו געשה    אל ארמון מלך הננו אתאנו    אמיץ לב כשל, הפץ מגור ובעתה,    חזק דכאי רוח כי ערף נתנו.        ואל ראש המגדל רגלי עז דרכה    (שמה הטרויים לריק אך יעפו,    חציהם מאפע, קשתם רמיה נהפכה    לשוא השליך על צר אבני גיר ערפו),    אל הגג, מראשותיו עבים ישקו,    שם את טרויה כלה עיני ראו;    חיל אויב יחד באהלים עתקו,    גם פני חוף הים אניות מלאו.        חיינו מנגד, ולא ירך לבנו;    הרסנו הספון, קרות קרענו    השליכם הטילם על שאון קמינו;    גם עמודי היכל עלימו נשענו    וברגז ורעם חיש יפלו יטלו    על קדקוד צרים כנפץ וסער,    אך חדשים לרגעים תחתימו עלו,    כל גבר נפשו למות הוא יער.        נפש פירוס מתחת רעמה עטתה,    כנד לא ימוש וימינו כן עתקה;    כאפעה לה לענה לברות היתה    ובסתר אגמי בצה ראש מרירי ינקה;    עת תחדש נעורים אף עורה החליפה    וכארזי אל ברום גבה לעין כל היא קמה,    גוה וזנבה יחד כדור הקיפה    ולשונות שלש לה תנופף ברמה.        ידי פריף חצים כברק שלחו,    רשפי אטמד כזרם שטפו,    גם פרחח יקמו אלי פתח ארחו    מידם להבי אש הגגה עפו.    עד דלתות הברזל מצירם הרמו    גם נקבו העצה, כי צנתה אבדה;    בכשיל וכילפות הפתח הלמו,    שער פער פיהו וכל סתרה נכחדה.        חצר ההיכל פנימה תאיו כלמו    ועדת הטרויים עליהם סככו,    עתה נגלו לעין, חיל אויב ראמו,    גם טירות המלך דלתותם פתחו    ומחדרי הארמון קול אובדים יריע,    מבכי תמרורי נשים תצלנה אזנים;    הגברים ינהקו, פורשים ידים,    קול יללתם יחד ערבות יבקיע.        שם בבירה אמות מבכות תתעינה,    בבכי חבקו צור, עמודים לפתו,    נשקו עפרות ארץ, אבנים תחונינה    ופירוס וחילו כהמות ים לא שבתו,    בריחים גדעו, ודלתות שברו;    ולאפם כי עז נתיב למו יסלו.    בימין מלא קטל שטפו עברו,    יגעש ירעש נשק, אבירים יהלו.        כנחל הולך שובב מימיו כי גאו    יפכו יחמרו, ינהמו ירעשו,    בחמה שפוכה בריחי אבן גדעו    ובגלים הומים לנאות שדי נגרשו    ובשוא גליהם עשתרות צאן טבעו    מכלאות כבש ואלוף אתם יגרופו;    כן את פירוס עליז-רצח עיני ראו    וחילו ישדו, יבזו, יחתופו.        גם הקבה ומאת הבנות    ופריאם המלך שבע רגז וימים    שכבו שם מדקרים במבטחי משכנות,    גם עיני עוד חזום מגללים בדמים –    ככה רגל אויב כל יקר בוססת,    ככה מקוה טרויה למות יסגירו,    ויפי מצבות-עז הה ידם הורסת    ופליטי אש להט בחרב יגירו.        מרך לבך על פריאם תשאלי, גבירה?    וטפחות ימיו איככה כה מלאו? –    דעי כי רגשת צר אך אזנו כי העירה    וירא את אויביו בשערים כי באו,    אז תחרא ושריון חגר על לבהו    ימים זה רבים לא הריחו מלחמה;    ויעט חרב נקם מעל למדהו    וכגבור מות בקרב נפשו זממה.        בבירת מלך זה עוד עמד על תלו    מזבח תלפיות, עד עבים הגיע;    עליו עץ עבת כליל שת צלו    ובצאלים יסכהו, חרב יכניע –    שם הקבה ומאת הבנות פרעו,    שם לפני אל זועם שפכו גם שיח;    כיונים בעברי פי פחת יחבאו    עת יגעש הרוח ילל סער יפיח.        והנה הולך לקרב את אישה ראתה,    שריון כמעיל יעט אף הדרי מלחמת;    ""מה לך לקרב? – בקרבה שאלה אימתה –    מה יקחך לבך, לחגור חרב נקמת?    אם גם הקטור בני לא ראה השחת    קינו וחניתו לא עוד יחסו עלינו. –    חדל – ומקדשך זה ממות יפלטנו,    או שנינו פה יחד על עפר נחת"".        אז את הישיש אליה משכה    ולקרנות המזבח יחד ישבו,    והנה בנו פאליט בא (כמעט נפשו נפחה    גוו ויצריו כלהם דמים זבו)    כי בקע לחלוף חיל צר, לקרב יגורו,    לבו בו יחיל ברתת ובלהה    ומקום הסתר פה לשוא עיניו יסורו –    אחריו רץ פירוס ונפשו לדמים כמהה.        פה חרבו השיגתהו, גם נפש הכהו    ובדם הבן כי יז פני הישיש נכתמו    עד פריאם אביהו רגליו עוד נעו    ובאפיקי דמיו גם חייו שם זרמו.    לב המלך התפלץ מכאב וזעם    ובעוד יד צר רוממה, עוד חרבו לא תלא    ופריאם פתח פיהו ברגז קול רעם    וממכאוב בו אנוש עוד דבר כאלה:        ""את לא יפעל גבר עוללת ברצח;    ודם זה שפכת ובלעג שפתים    ירתיח מעיך, ירדפך לנצח;    אם עוד אל קנא ינוה בשמים    אפו וחרונו פעל ידך ישלמוך.    הה, חרפת אדם! לאיד אך שמחת!    ולעיני אני אביהו, הבן לי רצחת!    ונקם שלומי אל לשאול ישפתוך"".        וחמת המלך כאש בו קדחה    ויעופף ברק חרבו אל לב קמהו;    אך ימינו אין איל, רפתה ידהו;    אך נגעה החרב גם אחור נדחה    גם שריון לא חצתה ותפול לארץ.    אז ירעם פירוס קולו, יפטיר בשפה:    ""לך חלה פני אל, הבא עלי קרץ,    אך עתה מות! וכבר יומך לערוב רפה!"".        אז את המלך סחב, השליך למזבח,    מדמי הבן עוד יעשן, עליו נגרו;    אחז ציצית ראשו משלג חורו    ובקרב לבו עמק חרבו שלח –    ככה נפל פריאם וטרויה אתו יחד!    על רבים עממים שמה משטרה;    מה תחזו בה עתה? אך מגור ופחד!    כמת נשכחה מכל לב היא נגזרה. &lt; br&gt;         "
5399,דוד פוגל,206,1,3,4,1,0,0,דוד פוגל,"   	 	 	     שמש ארגמן גדולה  תשקע היום.      דרך רחובות ערבים  פוסעים חרש זקנים,  לבושי שחורים.      וילדות קטנות,  לבנות שמלות,  אל השקיעה אט ינהגו.      זקני שיבה מכסיפים  בדמדומים ירעדו.     וינה, 25.4.1918       "
3848,אברהם אבן עזרא,46,1,1,1,1,0,0,אברהם אבן עזרא,"   	 	 	    זולת (לט׳ באב?)     אלי, השכחת / עתות רצון?    ועל מי נטשת / מעט הצאן?    איך בא ער וקדש / בזה החדש    בהיכל הקדש, / פנימי וחיצון?    בא בדביר היקר / גוי באל חי שקר,    בלי פר בן בקר / ואיל מן הצאן.    ראש נזרי מרטו, / עדת עירי בעטו,    ושה ובנו שחטו / ובעלי הצאן.    האויבים דלקום, / העלות – הציקום,    ויום אחד דפקום / ומתו כל הצאן.    עוד אנשי קדש / לנאדר בקדש    התקדשו בקדש / על זבחי הצאן.    שוב לעמך, האל, / הבה פדותם וגואל,    כי אין זולתך גואל, / ותבשרם בעלצון.        "
724,משה אבן עזרא,11,1,1,1,1,0,0,משה אבן עזרא,"   	 	 	    סימן: משה חזק   מה-נאוו על הרים רגלי מבשר  /  שלום משמיע  אליהו משושי גילי    /    צופנו מתי יופיע?  לקרא דרור חיש לקהלי  /    לאמר: מלך צור מושיע!  אז ישמחו השמים    /      ותגל הארץ כלה  כי מלך בירושלי   /        אל מלך הכבוד סלה:     [תה' כד, י]  שמחי, רעיה, פצחי שירך  /   כי מטה עז ישעך פרח –  קומי אורי כי בא אורך   /    וכבוד אל עליך זרח!  ישכן כאז תוך דבירך   /    ונס יגון ואון ברח  בניך בעדי עדיים   /        תעדים ותקשרים ככלה:    [ישע' מט, יא]  הלא אם ראשיתך מצער  /   הן במאד ישגה אחריתך  תחזה צר מדעת נבער   /    באמור נכזבה תוחלתך  יבושו יאחזמו סער –   /    תתפלא מאד ממלכתך!  אקד אשתחוה אפים –   /     ארגז, ואסלדה בחילה:     [איו' ז, י]  חזק מלכך מחוקקך   /     לריב ריבך מצר נגדך  וראו כל עמים צדקך   /     וכל מלכים כבודך  יבא ינון ידיד חשקך   /    נעים זמירות נגידך  עם יפה עינים     /       לו מלכות וממשלה:        [ש""א טז, יב]          "
3809,אברהם אבן עזרא,46,1,1,1,1,0,0,אברהם אבן עזרא,"   	 	 	    (רהיט (לשביעי של פסח)     יום נושעו גאולים מיד מתגאל –    אז ישיר משה ובני ישראל.    אז ישיר שירה לדור ודור ידועה,    על מצולה לשנים עשר היא קרועה,    ועל מרכבת צר אשר בתוכה טבועה –    עזי וזמרת יה ויהי לי לישועה.    בראשית כל עשה שלום במרומו,    והארץ חלק חלקים ליקומו;    בידו לבותם – ומי יעצר עמו?    אדני איש מלחמה, אדני שמו.    רגע גלי ים עדי דמם דכים    וברית אבות עולם לבנימו קים;    ראו רודפימו, ויאמרו: אים?    מרכבת פרעה וחילו ירה בים.    השקונו מצרים כוסות תרעלות –    להכרית כל עולל, להתעולל עלילות;    שפטם כמעשיהם אל עושה גדולות –    תהומות יכסימו, ירדו במצולת.    ממשלתך, אלהים, מלאה כל רוח,    וכל גאה ילך לפניך שחוח –    ואנה מידך יוכל לברוח?    ימינך, אדני, נאדרי בכח.        "
4932,אבון,93,1,1,1,1,0,0,אבון,"   	 	 	     עז אל מעידים / הכל באימה  תמיד, ומודים / אלוה נשמה.  אישים קדושים / אמנם לעבדו  רצים וחשים / כצבא גדודו,  פניו מבקשים / לראות כבודו, [5]  וברב פחדים / מחטא ואשמה  יושבים ושוקדים / על דת תמימה.  בשמי ערבות / הראה פלאיו,  רבי רבבות / מספר צבאיו,  בוחן לבבות, / קרוב לקוראיו – [10]  אך החרדים / מיום מהומה  המה למדים/ דעת וחכמה.  ובלי תמונה / אראה בגדלו  כי באמונה / בלתי יכילו  מקום, ואמנה / ילדי אנוש לו [15]  המה עבדים, / כי מאדמה  נוצרו ויורדים / כלם לדומה.  נר אל נתנו / באנוש, להראות  עצם גאונו / לכל היות אות,  ובעז ימינו / הראה פלאות: [20]  נראים ועומדים / לעד בעצמה  הקים לעדים / סהר וחמה.         "
5802,משה יעקב בן דוד אוטולנגי,282,1,3,4,1,0,0,משה יעקב בן דוד אוטולנגי,"   	 	 	    אשירה נא לידידי  לכבוד מו“ר אבי דיתיב בתוואני דלבאי מ’ע החכם השלם במה”רר דוד אוטולונגי הי“ו ולכבוד מרת הורתי אשת חיל איסטילה מב”ת אשר אש אהבתם בוערת בכליותי; להם לבדם נתנה האר""ש; ולמען יזכרוני עוד רבות בשנים, נפשי אותה לבוא לקראתם במתנה הראויה להתכבד: לכן באתי לגני ללקוט שושנים, ואעש מהם אגודה אחת אשר תנשא בחיקם, ואשא משלי ואמר.  – – – –   עת לשלם גמולכם הגיע  ותוך קירות לבי אבנה מזבח  אזבח זבח תודה לכם אודיע  כי בעדכם לבי בוער קודח:  על ברכים אכרע ראשי אכניע  ברכוני הורי! אהיה שמח  אז עור פני יקרן לעד יופיע  קולי כן ישמע אל שבו בוטח:    – – –   קורא נעים!  במ’ה1) אקדם אל עליון ונורא הודו על ארץ ושמים באלפי תודות ובשפתי רננות כי גבר עלי חסדו ויפח באפי נשמת רוח חיים וחנני מבינה והשכל לשאוב ממימי הישועה ולהשתעשע בתעודה לא יערכנה זהב וזכוכית טוב מחלון תבואתה וכל נתיבותיה שלום.  בימי חרפי לחם אבירים אכלתי ומים בכ“סף שתיתי בתלמוד תורה בארץ מולדתי ליוורנו יע”א ושמה חמדתי וישבתי בחרתי הסתופף בצל חכמת אנשים יורי דעה איתנים מוסדי ארץ אשר פרים מתוק לחכי עלימו תטוף מלתי; כאב את בן ירצה המה הנחוני במעגלי צדק ואני שמ’עתי אבי’תי ולא קש’יתי ערפי לתוכחותם כי אמרתי אוהב מוסר אוהב דעת ורק לטובתי יסרוני; ובעבור זה אבוא היום לכרוע על ברכי בקי""דה חמש מאות ואמר להם; “שמעו נא המו’רים (אהה!…. כי מידי דברי בם תשתוחח ותהמי נפשי ומעי חמרמרו בחשבי כי נשאר מהם מתי מספר, ה' עליהם יחיו, ולקדושים אשר בארץ המה ומלכם בראשם ה“ה הרב הגדול מעם ומגדול ומנופת הדור במה’ר אברהם ברוך פיפירנו זלה”ה תתעדן נפשותם בקהל רפאים ולא ידעך נרם בהילם) קחו נא את מנחתי מנחת יסו’דה אף כי קלה היא, ודעו כי מים רבים לא יוכלו לכבות את אהבתי אתכם, כל ימי חיי זכור אזכור החסד אשר הגדלתם עלי, בהיותי בבית הספר הנ”ל וככימה הארתם את עיני למען לא אכשל בנתיבות החכמה והמוסר.   הנה יום בא אשר נתנם האר“ש את פריה בספרי זה קטן הכמות והאיכות העולה על מזבח הדפוס לשם וצתפארת הורי היו”ו אשר נדרתי אשלמה והוצאתי המחשבה לפועל; ואם יאמרו עלי “מי זה בא לחבר חבורים ה”ן קולו ענות חלושה וירא על כנפי רוח"" זאת אשיב אל לבי כי חלילה לי להתפאר עלי הלא ידעתי מעוט ערכי, וקטני חכמים עבה ממתני ואם הרימותי קולי ונראתה הקס“ת בקבוץ שירים וקינות אשר הארתיו בשם צמח דוד הוא רק לכבוד אבי והורתי ה' עליכם יחיו ולהשיב להם גמול על כל הטובה אשר עשו לי מן היום אשר עיני ראו פעל מעשה בראשית נפלא עד הנה; ובפרט מו”ר אבי כי יום ולילה לא שבת לדשן בסמן טוב את כוסי ולמדני תורה ודרך ארץ ונתן י מטע’מים באשר אהבתי שם הצניף הטהור על ראשי עד כי עתה בזעת אפי אוכל לחם ולא יחסר די מחסורי ה' ישלם פעלו בידו הרחבה עוד ינוב בשיבה ויאכל פרי מג’דיו.   ולנערי זרע ישורון נטעי נעמנים היושבים בשבת החכמוני תזל כטל אמרתי ""בינו נא זאת וקחו לקח לשקוד על דלתות החכמה יום יום כי “דרכיה דרכי נעם ותחיה את בעליה; היא עמוד סימני לנחתכם בדרך ולא יכבה בלילה נרו; אל תקלו בתוכחות ועיניכם אל תחס על חלי’כם הרבו מאד לקנות ספרי חכמה ומוסר, קראו לבינה אם ומקור האושר כי אז יאמר לכם בני אל חי זרע קדש אשר פריו יתן בעתו ומריח מים טהורים יפריח; מי יתן איפה ויכתבון מלי ויחקו בקירות לבכם כי דרך אמונה בחרתי להטיב אתכם, ואם אדעה כי יאמנו דברי אלה ואל תבישוני משברי ארנן את חסדכם ואשא אתכם על כנפי ישר’ים, ואלהים אשר עזו בשחקים יעמס לכם ברכות שדים ורחפ הו”ד רבות בשנים בעושר וכבוד עד בלי די זאת הברכה אשר ברך מש’ה.  ועתה אליך שוכן זבול אשא עיני ואחלה פניך למען תפתח לבי בתורתך ותאמצני במלאכתי מלאכת הקדש וכשם שהחייתני לשלם את אשר נדרתי לי כן אל תעלני בחצי ימי לעשות כהנה וכהנה ולהגדיל פאר לשוננו הקדושה, לך עיני בתחנוני ובזכות אבותינו הקדושים חיש מסרה יבא גואל ויקבץ נפולותינו מארבע רוחות העולם אז הכהנים יעלו עולות והלוים ישרתוך אכי’ר  פה סאלוניקי יע“א היום ב' לח' ניסן שנת התרמ”ז  דברי המחבר  א  על מצבת קבורת האשה הכבודה והזקנה מרת חנה חסדא אם דודתי אשר נלב“ע באי פורטו-פיראיין בשלשים יום לח' אדר ש' **התרכ”ד** תנצ""בה   תוך קבר זה איכה נסתרה  אשה מאושרה רק טוב רודפת  מדות טובות וטוב ביתה בחרה  עוטה צניעות רב כמו מצנפת  היא עלתה שחק ומתפללת  על בת בטנה בוכה ומתאבלת   ב: מספד מר  על האיש הנכבד חכם בחכמת השיר מחבר ניגונים מנהל המשוררים בבית הכנסת הגדולה בעיר ליוורנו יע“א נלב”ע בעיר אליכסאנדריאה של מצרים ה“ה כה”ר דוד גארויאה נ“ע; הקינה הזאת יצרתיה אף עשיתיה לכבודו יקרא דשכבי בליל עש”ק ד“י לח' כסלו ש' **התרל”ג** אשר בישיבת היקר כה""ר שמואל נוניס פראנקו עשו לו הספק גדול.   א  איש זך חכם ישר עלה שמים  אחר סבלו חולי כבד בארץ  ה’ן צוחה בעיר הזאת ופרץ  ולב כל אוהביו נמס כמים  ב  אוי כי נפל חכם בכלי הזמר  בן יכבד אב עוזר מך וחלך  עלי נפשו תאיר אור עולם מלך  תשיש ותתעדן בכרם חמר   ג   על מצבת קבורת הישיש כה“ר שלמה באסאן נלב”ע בליוורנו בח' שבט שנת התרל""ה  הן פה שוכב איש אמונים  ירא האל תומך לדל  חולי כבד ומר סבל  אך נשמתו בין אופנים   ד   על מצבת קבורת התלמיד הנעים ארטורו בכ“ר דוד באסן נ”ע נלב“ע בליוורנו יע”א בח' שבט ש' התר""לו  א  תוך גוש עפר נטמן נטע עדנה  בן יקיר לאב לאחיו נחמד  תלמיד נעים היה אבן פנה  בבית הספר אשר שם למד  ב  תוך שלושה ימים חלה חלף  ילד צבי אהה! רודף חכמה  מות אכזר נגדו חרבו שלף  אמו אחותו קרא לרמה  ג  אך נפש היקרה כעוף הגביה  במקום השרפים למצוא מנוח  פתע פתאום שבה אל בית אביה  אשה ליהוה הוא ריח ניחח   ה   על מצבת קבורת החכם השלם ר“מ ור”מ מרביץ תורה בישראל מ“ץ בעיר סיינא כה”ר שמואל חביב נ“ע נלב”ע ב2ח שנת התר""לה  א  העיר הזאת בוכה וגם אבלה  כי אספה נגהה הילל בן שח’ר  רוח אנשי סיינא אהה! חבלה  נהפך פני הכל כצמר צחר  ב  נר אלהים כבה אויה נא לנו  עוזר דלים היום פנה איננו  חכם ישר תמים אין עוד אתנו  ששון רנה אין עוד על שפתינו  ג  אך נפש היקרה עתה שוכבת  במקום השרפים שם מתענגת  בעדן גן לעולמי עד יושבת  עד בוא יום גאולה לצאן דואגת.   ו   על מצבת קבורת התלמיד הנעים יוסף בכ“ר חזקיהו לאאידי טידיסקו נלב”ע בליוורנו יע“א בח' אלול ש' **התרל”ח**  א  ילד נעים יכבד אב  חלה חלף טרם יומו  כל יודעיו יבכה יכאב  לעולמי עד יהי שמו  ב  אהה! יוסף טרף טרף  תלמיד נבון נטע עדנה  אתה שוכב במקום שרף  בעדן גן מקום רנה   ז   צי“ר ע”ל מו""ת אדם גדול ביהודים קרימיו שמו אשר העריב שמשו בעיר פאריז בשנת התר""ם; ובעיר הזאת עשו לכבודו הספד גדול בח' שבט יום פקודתו בבית הספר בית הלימוד מהזכרים מחברת על ישראל חברים ובו ביום הגידו צדקתו אשר עשה לאחיו מיום אשר עשה לאחיו מיום אשר מנוהו שר ושופט בארץ מולדתו תנצ""בה  א  בן אדם! עמוד נא תראה תקרא  על מה שרי העיר פה נקבצים  לספוד ולבכות רב המליצים  עודנו באבו אל על נקרא  ב  מה קול שאון והי קול יללה  בזאת העיר רבתי עם נשמע?  עין כל איש חכם לב היום תדמע  על כי מישראל כבוד גלה!  ג  שר וגדול נפל בישראל!  קרימיו שמו חלף הלך אויה!  תפארת עם אשר בחר לו יה  מאלף דת וחק לכל שואל  ד  אך פרי מעשיו וצדקתו  אוכל בעדן גן עם אראלים  משרתי עליון וחשמלים:  ברוך עדי עד שם תהלתו!   ח   נאמור לתודה על אנשי קדש הדרים בעיר הזאת סאלוניקי יע“א אשר נדב לבם איש כמתנת ידו לתת לכסף מוצא העשיר ל’ו הרבה והדל לא מעט ללבוש היתומים והעניים מנערי תלמוד תורה הגדול יע”א; והיה זה ביום ש""ק ט' לח' אדר שנת  ומשה היה רעה לפ""ק ולס' והלבשתם כתנת  א  לשוכן שמים כי פעלו תמים  צדקתו עומדת לעד ולעולמים  קול רנה ישמע ושב’חי שלמים  בפינו נעלה לפני אל רחמים  ב  תבאנה ברכות לכם ממרומים  כי בטוב עיניכם לדל מנחמים  לארזי לבנון אתם תהיו דומים  תאריכו ימים דשנים ונעימים  ג    האל ברך נא חיל לראש מכל עמים    אשר לך בחרת, ולרוממך קמים    תחפוץ בם ותרצם ירבו כדגי ימים    ילבינו פשעיהם אם המה אדומים    ד    יום זה מכובד אף נקרא חמדת ימים    נגילה נשמחה לפני א’ב יתו’מים    ינון ואליה שלח הצור תמים!    והכהן ילבש אורים עם התומים   ט  שיר אשר הושר ביום ש“ק טו”ב לח' זיו בשנת יפרו וירבו במאד למאד לפ“ק לאות ולזכרון לעת אשר הוקמה החברה המפוארה הזאת נע”מי עץ החיים שמה, בעיר הזאת שרתי במדינות: יהי רצון שלמחזיקים בה יהיה לטובה ולברכה לששון ולשמחה, ישכילו ויצליחו במעשה ידיהם לאורך ימים ושנים אכ""יר  א   עת הזמיר הגיע, נכון אף נעים    בשפתי רננות הלל בורא חיים    כי בחסדו הבדיל עמו מן התועים    בתת לו התורה שהיא עץ החיים   ב   איש2 רב אשר נודע בשערים שמו    אנחנו אלה פה הכל חיים נודה    אשר ראשון נטע העץ והקימו    ברוך זרעו יהיה בבית בשדה   ג   חכם, גביר, סוחר, רופא, מליץ, אומן    בנפש חפצה יחד מתקבצים    ימים וגם לילות בעד עם לא אלמן    להעלות מרפא לחולים הם אצים   ד   ברכות שדי יחולו על ראש האישים    חפצם וכל ישעם לטוב המדינה    משען ומשענה לאביון לרשים    ובעת צרת אחים חמלה וחנינה   ה   יציץ העץ בעשותו פרי נחמד    ואיש טהור ממנו יאכל עד שבעו    עלהו לא יבול ומספר לא ימד    יפרח כשושנה ולא ימות גזעו   ו   פקח עין חמלתך הצור אל עליון    מגלות הוציאנו בגדל כחך    מהר נעלה בשמחה להר ציון    שם פרים וכבשים נזבח על מזבחך   יוד  שירה חדשה שבחו נערי ת“ת פה שאלוניקו יע”א ביום י“א לח' אדר שני ש' אמרת ה' צרופה לפ”ק אשר לפני עדה קדושה חלקו בגדים וכתנות ליתומים ולאביונים; ישלם ה' פעל הנדיבים בעם אכי""ר.  א   יגדל אדון עולם חי נאור בגבורה    לישראל עבדו מגדל עז וסתרה    ברוך לעולמי עד אשר נתן תורה    לנו למורשה מחרוץ יקרה   ב   ירום ויתעלה מקום הזה נורא    מקור מים חיים תפארת ואורה    כתר יתנו לו יקר ועטרה    ירבה וכן יפרוץ הדר תלמוד תורה   ג   תפתחנה שפתינו לשיר וזמרה    בעד מוליכנו בדרך ישרה    לשמור ולהגות בדת האל ברה    נפשנו בנפשם תמיד היא קשורה   ד   אשרי איש חונן ולאביון נותן עזרה    בגדים הוא חולק לדל ביום קרה    מדת קונו יש בו טובה ומפוארה    כי בצלם אלהים עשה כל נברא   ה   בזכות אבותינו קבץ שה פזורה    ומשיח צדקנו שלח חיש מהרה    אז יראו עיניו מזבח כפרה    אז ימלא פינו שחוק גיל ושירה   יא  דברי שיר ליום אשר נעשה המבחן בת“ת הגדול יע”א מעיר הזאת שאלוניקי יע“א בשנת **התרמ”א**  א   נשא זמרה וקול תורה    תוך קהל רב נרנן יה    בזכות למוד התעודה    מפנינים יפה פיה   ב   חזקו אל תערצו בנים    שמכם יצא בהבחנה    ובעזר שוכן מעונים    תשבחו שנה שנה   ג   בא עת היום לחננה    לאמר לכם נדיבי עם    משען לרש ומשענה    שנותיכם האל ינעם   ד   כי שמע טוב מקום הזה    בעבורכם הן פה נראה    מעל ברכות יריק יזה    על בתיכם אל חי נורא   במקור המודפס חסרים עמודים מס. 16 ו-17.  יד  (בית א' מצוי בעמודים החסרים)  ב   טרם יבוא חבל זכר המליטה    יום מילתו שחת אותה הלעיטה    תקיץ ותציץ כאשר יציצו    כל שוכני עפר ביום יקיצו   טו  אז ישיר מש’ה את השירה הזאת ביום הזה יום חדוה ושמחה לבית מרדכי באסאן הי“ו אשר הבן יקיר לי ינ’ק וחכים ונחמד להשכיל חיים הי”ו עלה במעלות לספר תורה בעיר ליוורנו יע“א בח' אלול שנת **התרמ”ב**; ויען כי לא יכלתי לשמוח בשמחתו כי עכ’ב היתה בהיותי בארץ מרחקים את קס’תי נתתי באותו’תי אלה למזכרת אהבה: אל שדי יברך את הנער ישמרהו ויחייהו ויהי כזית הודו וכשם שנכנס למצות כן יכנס לחופה ישמחו בו אביו ואמו עד זקנה ושיבה אכ""יר.  א   שמח בחור נעים וקח כנור    כשופר קולך הרם ושא    להודות ולזמר עלי עשור    שם הנאדר אשר תבל עשה   ב   נשאל חיים לקרוא בתוך עדה    פקודי אל מדבש מתוקים    הנחמדים מזהב ופטדה    הנתונים בין קולות וברקים   ג   שמע לאמרי פי הבן יקיר    הט אזנך הקשב לאמרתי    תורת משה אמת לך אזכיר    3 כי היא אמי וחדר הורתי   ד   צדק תרדוף ושב עם חברים    תרחם ותחוס בעד אביון    יתומים אלמנות עם הגרים    אז יברכך הצור עליון   ה   קנה חכמה ותושיה קנה    ובתורת ה' תהגה מאד    אזי תשכיל בכל אשר תפנה    לא יחסרו ממך כבוד והוד   ו   לאב תהיה משען ומשענה    תפארת בחורים הדר רעים    לאביך תהיה אבן פנה    לכל מכיריך שעשועים   ז   ידיד נפשי! קח נא את ברכתי    על לבך שימה כחותם    תהיה לך לעד ולבריתי    ביני ביניך…..למש’ה מכתם   יו  על מות הבחור הנחמד כה“ר לודוביקו מזרחי נ”ע ממשפחת מזר’חי על תכלית היה חוקר נפטר בקיצור שנים בחדש אדר שנת התרמ""ב  א   זה עת לבכות ולספוד מר    כי עלם טוב פתאום חלף    לב מכיריו נשבר סמר    מי לא בכה ויתעלף?   ב   עזב ביתו לאנחות    אויה פנה, חשך האור!    גם הכהן על מזבחות    בוכה על מות בחור טהור   ג   נבון היה, עניו מאד    חמדת הוריו, אחים רעים    למולדתו יקר והוד    למיודעיו שעשועים   ד   לא עת לבכות אם הן היום    בחר אוה למושבו    מכון עליון נורא איום    אשר צדיק לכד בא בו:   טוב  את הדברים האלה כתב מש’ה לתלמידו יניק וחכיס כה“ר יוסף הי”ו בכ’ר היקר נכבד כה’ר משה קאמיאו הי“ו מארץ מולדתי ביום…. לח' כסלו שנת **התרמ”ג** אשר לקח אשה מבית אבי ותדבק נפשו בבת יעקב מזל טוב מב’ת בת היקר נכבד כה’ר יעקב ב’אריוס הי""ו ותהי לו לאשה; ויוסף הו’א ר’ד באהבתו אתה וידבר על לב הנערה חן חן לה ויאהבה; ואני בהיותי בארץ מרחקים ועל כן אנוס לשמוח בשמחת החתן והכלה אמרתי בחפ’שי אשמח באותו’תי אלה וזאת הברכ’ה אשר ברך מש’ה עבד ה' יבורכו מפי עליון ויהי יוסף איש מצליח ימצא חן בעיני אלהים ואדם כארז ישגה ואשא משלי ואמר.  א   שמח בחור נחמד עם כלתך    טובת מראה בעלת חן משכלת    תשכיל כמו יוסף ולמולדתך    הוד והדר תהיה קרן תועלת   ב   שישי מזל טוב והראי מראיך    לקראת חתן צאי בלבוש תכלת    בין רעותיך שבי, אור פניך    תאיר כלבנה וכאילת   ג   ישמח משה עם יעקב חמיך    עדי זקנה ועד שיבה יגילו    יהי האל עמם יהיה עם פיך    מי החכמה משכלך יזילו   ד   בטחו כל עת במי אמר ויהי    אזי יריק על בתיכם העשר    תנוס הדאגה יברח הנהי    זרע קדש תראו רק זה האשר   יח  על מצבת איש נבון וחכם בחכמת התיכונה מעיר אנקונה כה’ר יוסף קונסולו כלב“ע בעיר בול’ו (טורקיאה איאורופיאה) בר”ח אדר ב' ש' התרמ“ג תנצב”ה  א   איש זך וישר פס עין כל דומע    תפארת מולדתו היא עיר אנקונה    רודף חכמה היה מעין נובע    שמו נודע מתימן עד צפונה   ב   טרף טרף יוסף אויה ואין    על זה דוה לב משפחתו אבלה    בבכי שואלת איה מחמד עין?    עתה בין שרפי אל מתעדן סלה   יט: תהלה למשה  ביום כלות משה מאת שנה שכר פעולתו אשר עבד מיום הולדו עד הנה בין בנפשו בין בכספו: שנים רבות האיר עיני גולה באמת ובצדקה, וכאשר ירים משה ידו נחו ושקטו אחיו היושבים בצער ובצרה עד כי ממזרח שמש עד מבואו גדול שמו בגוים; לא עף ולא יגע בעברו ימים ונהרות ומדבריות עד הביא מזור ותרופה לאמללים; בין רגליו כרעו ונפלו אנשי דמים ומרמה אשר הוציאו דבה רעה על ישראל; אחד הוא ופרסמו הכתוב אשר אמר “גבור אני” ועל אויביו התגבר; רעבים גם צמאים השביע ויעש להם בתים יען השמש לא יכס ביום ולא קרח בלילה; כל יושבי תבל מכירים ומברכים האיש אד’ני הארץ גדול מרבן שמו הבארוניטו סיר משה מונטיפייורי יהי שמו לעולם כקטן כגדול אליו ישמעון על פיו יבאו ועל פיו יצאו כי באמונה הוא עושה, ואף גם זאת בהיותו עם שרים ונכבדים לא רמו עיניו ולא הלך בגדולות כי האיש משה עניו מאד ובעבור זה אין מספר לשב’חי תודה אשר בעצם היום הזה משבחים אתו מארבע רוחות העולם ויעשו אתו יום משתה ושמחה; בחצרות בית ה' יחד מתקבצים בחורים וגם בתולות זקנים עם נערים להפיל תחנה אל מול פני הקדש למען יאריך ימים על ממלכתו; קול מבשר ואומר “נבא ונגידה החסדים אשר עשה משה לעיני כל ישראל, ישמחו על חו’זי בו לעולם ירננו; לא קם בישראל כמשה עוד רודף צדקה וחסד מיום היותו על האדמה, ליהודים אורה ושמחה, יחי המלך לעולם; יגדל נא כח ה' לברכו ממכון שבתו יפיץ ענן אורו מדר לדר ולפני שמש יכון שמו”.  ואני הדל עפר ואפר אשר בימי חרפי ששתי באור פני המלך בארץ מולדתי ליוורנו יע""א יצאתי ממחילתי למען דעת כי לישרים נאוה תהלה ומפרי אר’שי אני שולח אליו מנחה שרוח השיר עלי צלחה.  שיר זהב  א   4 על שר ישראל כנורי אעירה    תטוף נא מלתי אמר אביע    חסדו וצדקתו היום אזכירה    ענן אורו יפיץ לעד יופיע   ב   כאבן ספיר תפארתו האירה    נפש נענה ושפלה השביע    בעוז מספד לגיל ידו המירה    מחרב ורעה אחיו הושיע   ג   פצחו הרים רנה שמחו גם גילו!    הללו אל כל יושבי הארץ!    כי חי חי הוא ונשא מכל גבר    מקדמה עד ימה שי לו יובילו    מפילים תחנה לשוכן ערץ    לאריכות ימי נשיא כל עבר    פה שאלוניקי יע""א א’ך לח' אדר שנת    יראו את יהוה קדשיו לפ""ק לס' וימלא    אתו רוח אלהים   כ: קינת סופדי’ם  על מות הרופא המובהק השר והטפשר רודף צדקה וחסד עמוד הימני בעיר הזאת כה’ר משה אלאטיני כ“ע כלב”ע בשבעה לח' השביעי שנת התרמ""ג יהי שמו לעולם ותהלתו עומדת לעד.   העל אלה לא תבכה    על מה אתה בוכה…?   א   מה תהמי העיר מה תצעקי?    מה קול הגה והי גם יללה?    האיש משה גדול זך ונקי    מעלינו צלו סר בבהלה    על שבר זה אחי רעי    חמרמרו מעי מעי   ב   אין חקר אין מספר לצדקתו    כתר מאז לקח ועטרה    לדור דורים תהיה תהלתו    שמו יפע לעד כנהרה    לבי לבי על מות זה    כנחלים דמעות יזה   ג   אחותי את אמר לרפואה    על דלתות החכמה יום יום שקד    בהעניק אחיו גאה גאה    בית מסכן החולה תמיד פקד    נדבקת בחיך לשוני    נהפך לאבל ששוני   ד   לא קם ולא יקום עוד כמשה    רועה צאן מרעיתו שר נאמן    ריח ניחח הוא קרבן אשה    נקרב על מזבחך האל רחמן    עלה משה לשמים    עיני עיני יורדה מים   ה   שרפי קדש עתה הן יצאים    לקראת משה בשיר וברננה    עם להקת מלאכי אלהים    האומרים לשוכן מעונה    “אשרי האיש שככה לו”    “נרו לא ידעך בהלו..”   כא: קול ענות  ביום אשר נעשה לו הספד גדול בק“ק איטאלייא ישן: ששה ימים לח' מ’ר חשון שנת לראו’ת בטן’ב ה' לפ”ק  א   קומי בת סאלוניקי שפכי בכי    כי תפארתך ותקותך אבדו    שבר על שבר על ראשך ירדו    חגרי שקים וברחבות לכי    ראי איך ישבה בדד הארץ    הן צוחה קול הומיה ופרץ   ב   איה עוזר דלים איש יקר רוח?    אנא הלך דודי כליל ונזר?    אב לכלם ולמולדתו רב עזר    מחלד זו כצל פס וכמו רוח    עובר דרך! עמוד ראה הביטה    אם כמכאובינו אתה ראית   ג   יונק עם איש שיבה בחור ועלם    עינם במר בוכה לבם צורח    ארץ צבי תצעק ותתיפח    כל נחל ובקעה מישור ותלם    הצור תמים יושב על כס היושר    קרא למול פניו אוהב הכושר   ד   מן שמים נקרא משה רוענו    רופא פאר אחיו אור שבעתים    על זה דוה לבנו הוא כמים!    אך אם משה לא יראו עוד עינינו    במרום חביון נפשו יקרה נחה    תתענג תתעדן כעש זרחה   כב  אב’ל אב’לים… הכל אב’ל…  על מות האיש הנכבד נודע שמו בשערים ראש מסועד העיר הזאת שאלוניקי יצ“א כס’ר שאול מודיאנו נ”ע כלב“ע בח' שבט ש' **התרמ”ג** תנצ""בה  א   קול הומיה בעיר אזני שמעת:    בחור עלמה שב וישיש פנימו    קבצו פארור, חשכו עינימו    מדמעות שליש, כי התולעת    לבש בשר איש אמונים ואין    חלף הלך!… אויה מחמד כל עין   ב   הקים והחזיק מקום הטהר    תלמוד תורה שמו, ועל ידהו    פרח כשושנה, וגם עלהו    לא יבול עוד, נפש שאול כזהר    הרקיע יזהיר עד כי יקיצו    כל שוכני עפר לעד ימריצו   ג   לשמע רע בני העיר תמהו    צעקה גדולה מרה הילילו    מי המאררים עיניהם הזילו    לספוד לבכות אדוני ארץ באו    פיהם פתחו בקינים ולמו    רגז ועצבון לבם כסמו   ד   מי יחמול עלי יתומים וחלך?    אנא בקש מליץ לצדקנו?    את מי נשלח, מי יגן בעדנו?    אגן יהגה העם כי אפס פלך    מגן שאול נגעל וכל ברכים    נמוגות כדונג תלכנה מים   ה   גדול כים שברך העיר נכבדת!    חשך תארך וחדוה הלכה!    איכה מאתנו תקוה ברחה!    תפארת ישראל איך נאבדת!    בכו בכה ספדו כי מעירנו    פנה זיוה אפס כתר ראשנו   ו   הנפש היקרה כמו ברקת!    שישי ושמחי נא במנוחה רמה    עתה כת חשמלים הן את חבקת    כן מפרי צדקך תהיי נחמה    מבין הכוכבים קומי ואורי    וממכון שבתך לנו תשורי   כג: בכי תמרורים5  ליום אשר נעשה לו הספד גדול בק“ק איטאלייא ישן; כ”ד לח' שבט התרמ""ג  א   יום זה חשך ענן בקר צלמות    קראו למקוננות הן תעננה    בנות ישראל אל שאול בכינה    כי על ראשו חרבו שלף המות    איך בגבי’רים נפלה נכתה    אורה גיל ושמחה איכה שבתה   ב   שר וגדול נפל לשאול הגיע    אבל הארץ וקולה נתנה    ומנגבה צפון קדמה תימנה    לב כל נמס כל איש קינה יביע    מעוז היה לדל שבר עזרתה    ולכל בני עירו גיל וישועתה   ג   דת אל בקרבו היתה תוקדת    ישר תמים היה בימי חייהו    אויה לנו כי הן שמם נוהו    נסה חדוה ורק יגון עומדת    ויעבור איש זך חלף איננו    נשאל שאול מעל אפס כחנו   ד   עדי קץ ימיו בתבונה ודעת    תמיד נהל עמו בקו וביושר    נדיבות הוא יעץ בין אנשי כושר    צדקתו היתה לכל נודעת    בא עת לספוד ועל הלחיים    הדמעות ישפכו כמים   ה   איך לתוגה נהפך ששון הארץ    איכה נמס כדונג כבדנו    כי לקברות יובל אויה! ראשנו    תחת פתיגיל שק שבר וקרץ    אפס עמו פאר אפס הטהר    סף הדר הזקנה כבוד וזהר   ו   מה אעידך בת שאלוניק נעצבת?    מי ירפא לך מי יחבוש שבריך?    כוס תרעלה שתית וגם עליך    חמת אל נתכה אש יה שלהבת    שרים ונכבדים ספדו אבלו    חדלו שרים קול שירכם חדלו   ז   הצבי ישראל על במותיך    אדם גדול את נשמתו שם נחה    הדר עוזך העיר אויה ברחה    עין כל איש חכם לב תדמע ותכה    אך קול מבשר אומר משמים    “בוא יבוא ברנה נקי כפים”   כד: על מצבת קבורתו  א   הן פה שוכב לעד איש אמונים    משכיל אל דל ראשון בנבונים    נכבד העיר זקן ונשוא פנים    יקר מחרוץ ומפנינים    השגיח בועד רבות שנים    אכן שב ועלם מקוננים   ב   אפס עזר משען בן אדונים    אפס פלא יועץ שר איתנים    תחת השיר נהי הי וקינים    תחת גפן קוצים וסלונים    על זה כל מכיריו מתאוננים    מגן שאול יגן עלי בנים   ג   יציץ זרע זרעו כרמונים    תיקר נפשו לעד בין אופנים    הצור תמים שוכן במעונים    בזכות חסיד תפארת זקנים    ירבה לנו עצמה כח אונים    כי על האסף איש רב רעיונים   ד   שחנו למאד היינו לקנים    שרפי מעלה בקול אחד עונים    “נפש שאול שהיא בין ישנים”    “תקיף לחיי עד בקץ שנים”   מצבת קבורת האיש אד’ני הארץ רב חיליה ורב תוקפיה מדברנא דאומתיה השר והטפשר הג“ומ כה’ר שאול מודיאנו נלב”ע ביום כ“ד לח' שבט שנת ויסע מלאך האלהים ההלך לפני מחנה ישראל לפ”ק  כה: מנחת משה  עלינו לשבח למחולל כל היושב על חוג הארץ ואשר בידו נפש כל חי משלם גמול לאיש כפרי מעלליו כי האריך לטוב עמו ימי אדוננו שר וגדול ליהודים רעיא מהימנא הבארוניטו סיר משה מונטיפייורי הי""ו רב מעללים ה’ן חכמה וה’ן עצה אורך ימים בימינו בשמאלו עושר וכבוד.  למן היום אשר חננו אלהים חכמה ודע חגר בעז מתניו ובכל עז ותעצומות הפליא לעשות את חקי האלוהים, יומם ולילה לא שבת מהשתעשע בתורת ה' תמימה מזהב אופיר יקרה וללקוט פרי מגדיה.  ויגדל משה ויצא אל אחיו ובראותם תחת סבלות מצ’רים מתוגה דלפה נפשו, וכגבור לרוץ ארח הלך למסעיו ביו צוק’ות ובין צר’תן.  ויחל משה את פני שרים ונכבדים ובני ישראל יוצאים ביד רמה. בעיר הקדש ובערי מזרח נתן לכסף מוצא לבנות בתי הלימודים אשר שם בחורים גם בתולות יחד מתקבצים לשקוד על דלתות החכמה והמוסר, ובית מנוח ליתומים. ובעמדו אל מול פני הפרתמים ושרי המדינות העיר ה' את רוחו עליו מצא חן בעיניהם פעמים רבות הציל העשוקים מיד הר’עים משה ידבר ובתבונות כפיו ינחם: ולוי ה' שהיה לו גם פלטה לא היתה להם.  אין חקר אין מספר לצדקתו! מי ימלל כל תלאותיו וכל יגיעותיו אשר סבבוהו עד היום הזה אשר כל איש ישראל שורר בביתו בארץ לא להם: היאמן כי יסופר? כאשר זה כמה שנים בעיר דמשק דבר כבד מאד נשקף בעד חלוניה וימת עם רב מישראל, שם נפשו בכפו וילך בכודו ובעצמו ונתן לנשארים די מחסורים ותרב שם גדולתו עד כי כלם כאחד יעידון יגידון כי לא קם בישראל כמשה עוד.  אשרי עין ראתה פני המלך זה משה האיש יצרנהו האל ויחייהו עוד רבות בשנים כי ממזרח שמש עד מבואו גדול שמו בגוים ומבורך בפי כל נשמה.  ואנכי מילידי ליוורנו יע“א גר ברץ הזאת שאלוניקי יע”א שמעה אזני כי בכל תפוצות ישראל מרבים בשמחה ביום אשר אדוננו המלך הגיע לבן מאה שנה אמרתי בחפ’שי אשלם תודות בשילוח הק’ן כי לא יכלתי לשמוח בשמחת אחינו בית ישראל ואביא תרומת כס’ף למשה היא למנה אף כי קלה היא כי לו נאה ולא יאה שבח ויקר וכבוד ותהיה לעד ולאות כי עוד כל ימי הארץ לא ימושו מפי ומפי זרע זרעי מעלליו הטובים  אשר עשה משה לכל ישראל ואשא משלי ואומר.   מתימן עד צפון היום נשאו    שירים נעים לאל כי דור ראית    הדר עם יה קרניך גבהו    מרום על כל אישים אתה עלית    ולעולמי עד שמך קדוש יקראו    נפש הנדכאים אכן פדית    טוב ומטיב לדל, בך נמצאו    ישר לבב חכמה ולא גאית    פלא יועץ בין מלכים ישבת    ימים עברת לישועת אחיך    ולעיני העמים אתה ערבת    רבו מספר ידידיך רבו!    יעידו הם יגידו מעשיך    היום באיטאלייא כי שם נשגבו   פה שאלוניקי יע“א טו’ב לה' אני לדודי ודודי לי ש' ברכת ה' היא תעשיר לפ”ק  כו: שיר זהב  ביום חתונת חמד בחורים, מתהלך למישרים, אור זרו’ח בתו’מים ואו’רים שמואל הי“ו בן לאותו צדיק השר והטפסר כה’ר שאול מודיאנו נ”ע אשר לקח אשה, אשת חיל עטרת בעלה, חן חן לה, לה נאוה תהלה, ויטוריא מב“ת בת האיש הנעלה ומרומם כה’ר ברוך הכהן, שוכן מעונים הוא יברך החתן והכלה אכי”ר  א   בת שיר עורי קומי שאי עיניך    שירי שיר ידידות בנועם שיח    ומרום גבעתך הראי מראיך    לקראת כלה ברה כאור מזריח   ב   יוצק נא חן כלה בשפתותיך    להיות אל החתן עזר מצליח    ישיש ישמח תמיד בשעשועיך    חשקך יניס יגון שאון ישביח   ג   יחדו יהיו תמים באמיץ קשר    יחיו שנים רבות בטוב באושר    זרעם יגביה על כמו הנשר    מפי אל יבורך בנוי בעושר    ולא שם טוב ולו יראת אלוה    עמם אל מקדש אל נסק נבואה    פה שאלוניקי יע“א ט”ז לח' מנחם התרמ""ג   כז: קול תודה  על הבחור הנחמד הרופא המובהק מאנשי הצבא תחת מלכות התוגרמי‘, כלו אומר כבוד כה’ר יעקב ניסים הי""ו אשר באורים כבדוהו וכתרוהו בכתר מלכות הנקרא מיגידיי פה שאלוניקי כי גבר חסדו ואמתו ימים ולילות בבית אסיפת החולים מזרע ישמעאל והיה זה ביום ב’ לח' טבת ובשנת וחיית ורבית ולס' ויברך יעקב  א   עליך ידידי כנור אעירה    ואומר שמך נגד אחינו    כי לגדולה עלית, ועינינו    ראו נפלאותיך, כי נזכירה    דגל הרפואה אל על נשאת    לגאלינו אבי אתה קראת   ב   מצות ביקור חולים תמיד רדפת    ימים ואף לילות בלי מנוח    לאיש חלש נתת עז וכח    בו חק הבריאות חיים נשפת    שמך בפי הכל נקרא לנצח    הדר לבני עבר תהיה ונצח   ג   מסכן עשיר הן כאחד יודוך    כי מרדת בבור אותם דלית    הטיבת להם חסד עשית    על כן נגיד ושר לך יקראוך    בית יעקב תבורך משמים    בעושר וכבוד עשר ידים   ד   חמדת לבי חזק אזור מתניך    קוה אל יהוה אזי תצליח    ובכל אשר תפנה תשכיל תרויח    זאת ברכת משה נאמן ביתך    “קח נא אשת חיל מחלציך”    “בנים יצאו הדומיך אליך”   כח: מכתם למשה  ביום אשר חלקו בגדים וכתנות לנערים רשים ויתומים הלומדים בת“ת הגדול בעיר הזאת שאלוניקי יע”א צבי היא לכל הארצות והיה זה ביום שלשה לח' האביב ש' יראו את יהוה קדשיו לפ""ק לס' חקת עולם לדרתיכם  א   עורה הנבל! הבת שיר נא עורי    יום בא אשר נקוץ משנתנו    קומי העיר כי בא מועד ואורי    ואל תלינו עוד כנרותינו   ב   הנצנים נראו נתנו ריח!    כלו זמר כבוד הדר וישר    תלמוד תורה יצמח יהיה פרח    ומחזיקים בו ימצאו אשר   ג   אל אל אדיר נושא נשא עינינו    נזבח זבח תודה בלב שמח    כי כלנו פה חיים יחננו    עלינו כבודו תמיד זורח   ד   הבה קומו רעים ושפתותינו    תתפתחנה לשיר והן יגידו    חסד אמת עשו ראשי עירנו    טובם וצדקתם הנה יגידו   ה   מתניכם אזרתם בעז וכח    לרדוף מצוה רבה אין לה כמוה    למצוא לכף עני מעון מנוח    ללמוד וללמד תורת אלוה   ו   מה יקרו מעשיכם מה רבו!    לרומם ולגדל בית זה הספר    מקור מים חיים אשר ישאבו    נערי ישראל עם רב ושפר   ז   אשרי חונן אל דל יתום אשרהו    אשרי נותן להם מנה אפים    ביום צרה תבוא אל יענהו    כי מאחיו לא מעלם עינים   ח   יחיו הרבנים ובבתימו    ישמע קול רנה גיל וישועתה    הגבירים יצליחו, ועלימו    עזר שדי יחול כי כן יאתה   ט   ולכל אנשי העיר רחם אבינו    הסר מכאוב מדוה יגון ונהי    חיש הגואל שלח, אז יאמינו    כל העמים אל מי אמר ויהי   י   ששים בעיר ציון יחד נלכה    שם נעלה עולות עלי מזבח    יעבדו כהנים עם קדושיך    עלי עשור נשיר שיר למנצח   כט: ע’ט הזמ’יר  אלה הדברים אשר כתב מש’ה ביום אשר ברוב עם שמחים וטובי לב הושמה את האבן הראשה בבנין חדש שיבנה בע“ה להרחיב מקום הת”ת הגדול בעיר הזאת שאלוניקי יע“א, וביום התקדש חג התפללו תפלת המנחה בנגון: והיה זה ביום כ”ד  לח' זיו ש' הראנו בישע אלקים לפ""ק  א   מה נכבד היום כי תוך עדה רמה    ראשי העם מגיני ארץ שפר    אבן בחן פנה פה בית-הספר    בנעם שיר חדש וגיל הושמה   ב   יהללו את שם שוכן שמים    כי הן הגיענו למחוז חפצנו    אם ראשית הבנין ראו עינינו    בשלמותו נעלוז שבעתים   ג   מגן אבות יגן עלי ראשנו    זכות צדקתם עלינו יופיע    תורת אמת לעד תגיל תשפיע    כי היא חיינו ואורך ימינו   ד   חיל המתנדבים אל נא הצליחה!    בשובע שמחות את שנותימו    תאריך, ותמיד באהלימו    ריוח והצלה להם הרויחה!   ל: בכי משה  על מות הרב הכולל ר“מ ור”מ מגלה עמיקתא ופר’שן דת’א מ’ץ בעיר ייאנינה יע“א כמהר”ר חיים שמואל הלוי נ“ע נלב”ע בחדש השביעי שנת וזאת הברכה לפ""ק תיקר נפשו בעיני ה' ותנוח ותעמוד לגורלו לקץ הימין  א   אנשי עיר ייאנינה מר יקוננו    איש ממנו אבל בגדו קורע    על אב התעודה מעין נובע    כי בפתאום פס מחלד, עינינו    מורידות דמעות, וחיל הרתה    עדת ישראל קצרה סופתה   ב   שפל ברך היה בפני כל עבר    רצוי לרוב אחיו נזר ראשנו    על זה דוה וישתוחח לבנו    תחת פתיגיל שק אפר ושבר    אר’ח 6) חיי’ם חש’ן מש’פט אפסו    חכמה ותושיה לנצח הסו   ג   מי יבין שמועה מי יור’ה דע’ת?    אב’ן העז’ר נפלה נכתה    הן ייאנינה היא באפל עפתה    כי בשר קדש לבשו תולעת    בחורים וזקנים שאו הנהי    כי כן צוה מי הוא אמר ויהי   ד   הנפש היקרה כמו אחלמה!    ממעון שבתך לנו תשורי    כחשמל 7 שמה בשחקים אורי    בנאות דשא תרביץ תהיי נוחמה    עד עת ב’א הגואל אז יעוררו    כל ישיני עפר, שיר ישוררו   לא: דברי שיר  למזכרת אהבה על בן הנולד לאיש ירא ה' ובמצותיו חפץ מאד הגביר המרומם כה’ר שבתי טיאנו הי“ו והיה זה ביום ה' לחדש השביעי ש' לא ימנע טוב להלכים בתמים לפ”ק לס' תזל כטל אמרתי  א   ילד נעים יולד האב שמח    תגל אף יולדתו, ובבתימו    קול תוף כנור נעים נשמע, כריח    מר קציכות יריח אהלימו   ב   דם בריתו נעתק זה עת לשמוח    יבא ילד בשיר תוך עדתנו    האל ירבה אליו מדע וכח    לנשוא נס התורה כי היא חיינו   ג   יהגה בדת אמת בקר וערב    יתן מלחמו לרעב, ונפש    נענה ישביע, תרום ותרב    גדולתו אזי בפני כל נפש   ד   יעיר קנו כנשר ובכל רוח    יגידו צדקתו בימי חייהו    על ראש יצחק תנחה חכמה, ורוח    דעת יראת הצור תמים עשהו   ה   שמו יצא בכל פנה ועבר    ישכיל כמו יוסף הרבה יצליח    יהיה להוריו משענה ושבר    כעץ שתול על פלגים יצמיח   ו   למולדתו יהיה גיל וישועתה    לבני בניו חסדיו יספרו    “אשרי אשת חיל אשר הרתה”    “הבן יקיר הנה כלם יאמרו”   ז   אשרי אביו, ישמח, תגל העירה    כט’יר8 לה יהיה כאור שבתים    מדר דר צדקותיו אנו נזכירה    תחולנה על ראשו ברכות שמים   לב: שיר חנכת הבית למשה  אשר הושר בעיר הזאת כלילת יופי שאלוניקי יע“א ביום ט”ו לח' תמוז אשר נעשה החינוך בת“ת הגדול יע”א כלו אמור כבוד ואשר לילדים תהיה לאורה: אורה זו תורה כמו שאמרו חז""ל כי נר מצוה ותורה אור, זרע ישורון יעלצו לפני אלהים ל’ו יהגו בגרונם, ויתבוננו בתעודה מזהב פרוים יקרה, יאכלו מפריה וישבעו מטובה – בקול רנה ותודה המון חוגג הרנינו לאלהים עוזנו אשר הגיענו כלנו פה חיים בעת ובעונה הזאת עת הזמ’יר הגיע ולעלות על מעלות מש’בח כל האנשים והנשים בני יעקב בחירי אל כי אזרו חיל בתת לכסף מוצא איש כמתנת ידו להרחיב מקום הנורא הזה מקור מים חיים אשר ישאבון הנערים – נגילה ונרוה דודים כיום התקדש חג ולבני בנים יהיה לזכרון – ולמען הקדושים אשר בארץ הנה כי טל אורות טלם ולמען הגדולים אשר הם בחיים אנשי חסד ואמת תנשא למעלה למעלה העיר הזאת שרתי במדינות יגביה כוכב מערכתה ובארבע רוחות העולם תהיה לשם ולתפארת – והיום כי רוח השיר עלי צלחה אשר נדרתי אשלמה מפרי ארש’י אביא מנחה, וזאת הברכה אשר ברך משה ירצה לאל כקרבן אשה ואשא משלי ואמר.  א   קמנה בנות השיר לבוש תכלת    כלן לבשנה, צאנה וראנה    טירת הזאת למגדל עז נמשלת    ובצלצלי שמי אל חי הללנה    פצחו הרים רנה שישו זמרו    עלם בחור ושב שיר ישוררו   ב   נשמת כל חי זמירותיו תשמיע    לצור תמים יושבי בשמים    כי לתכלית בנין קץ בא הגיע    צבי עיר סאלוניק לה קרנים    מנגבה ותימן צפון וימה    תרן לשון כל איש קומתו רמה   ג   תוך קירות בית זה רחב ידים    זרע ישורון לקח טוב ישכילו    יקר מחרוץ מזהב פרוים    אזי על גבולם לרום יגדילו    אמת יהגו חכם בדת אלוה    מאירת עינים אין לה כמוה   ד   על דלתות החכמה יום יום ישקודו    ותחת כנפיה יסתופפו    אף רגליהם במישור יעמדו    ימים וגם לילות ולא ייעפו    ירדפו ישיגו נתיבות כשר    כי אז יקחו חלקם מהון ועושר   ה   לנדיבים בעם נביע אמר    וכה נאמר להם בלב שמח    “כגפן יפרחו וכעץ התמר”    יזהירו כחרס וכירח""    “ינובון בשיבה בהשקט נחת”    “עד בא שילה מקיץ יורדי שחת”   ו   אשרי האיש חגר בעז מתנים    לנשוא נס התורה כי היא חיינו    על נדיבות קם במנה אפים    לכבוד תלמוד תודה הדר עירנו    אחיו רעיו יענו לו שיר שבח    “כי עשה צדקה נבחר מזבח”   ז   משה משה ממשכבך קומה! 9    שמח אמור האח בנוה צדקך    בקהל רפאים לפני שוכן דומה    שם תנוח תאכל פרי ידיך    תברך מן אישים ותחי לנצח    כי היית לדל מעוז ונצח   ח   כל בתי הלימוד אשר יסדת    הנצו פרחיהם המה נעמו    בתכונות כפיך אתם סעדת    בארבע רוחות שמך ירוממו    מה גדלו מעשיך מה רבו!    כעל סלע על לבנו חצבו   ט   שאול בחיר האל משוש נפשנו![^22]    כאילת שחר מעל רקיע    תאיר נפשך ועלי ראשנו    כעש וככימה אורה תופיע    עמוד על רגלך! ראה הביטה    מה נורא המקום אשר רצית!   י   טרם הפרדך מעולם תהו    על ערש דוי שמת רעיוניך    על בית ספר זה אשר אין כמוהו    תלמוד תורה (רק נעו שפתיך)    “יבנה מחדש ובו יגדלו”    “בנים בדת אמת ולא יכשלו”   יא   טוב להודות ולבטא בשפתים    שם השליטים כי מאז עמדו    ערב ובקר גם בצהרים    להנהיג הבנין יחדו נועדו    עת לעשות לאל כל שיג הפרו    היום את שמותם כן יזכרו   יב   ראשון העולה על מרומי קרת    אלוף יעקב איש מגזע שפר 10    אשר אש דת תוך לבבו בוערת    מקוה ישראל הוד בית זה הספר    עדי שיבה שלו בתוך נוהו    אבי צדיק גיל יגיל בחייהו   יג   שני בקדש מלא תם וטהר    11 רודף שלום תומך כל שפל ברך    הן מחשבות לבו מפיצות זהר    לחסדיו אין חקר ואין ערך    אורך ימים לשלום לו יוסיפו    ברכות שדי בני ביתו יקיפו   יד   לאיש נשוא פנים עוזר החלך    12 שמו הוא שבתי גודר כל פרץ    תרום קרנו לעד בזאת הפלך    יצא לאור צדקו בכל הארץ    תקום אלומתו בפני כל עבר    אשרי שככה לו אשרי הגבר!   טו   יהללו את נכבדי העירה    המאירים לעם לו עז תפארת13    עד תם כל הדור שמותם נזכירה    יהיו חזקים כגפן אדרת    ימים על ימיהם המה ישיגו    כי במשפט כשמואל עם הנהיגו   טז   שוכן זבול זכרה צאן מרעיתך    סוכת שלומך פרוש נא למו    חיש מהרה שלח ינון עבדך    יסיר עול הכבד יהיה עזמו    מקטר מגש הכהנים יקטירו    על דוכן הלוים שירה ישירו   לג: אבל גדול ליהודים  ציר הצירים, ודברים מרים, אשר יהיו גדול דורים, על מות שר ישראל, רודף מצות האל, מאלף דת לכל שואל, נודע בשערים שמו, פאר הדור, פאר עמו, אוי לנו כי בא יומו, ה“ה הבארוניטו סיר משה מונטיפיורי נ”ע, הנה ארצו ארץ ליוורנו, שם נתן חנו, פזר נתן לאביונים הונו, וימת משה בן אחד ומאת שנה, בעיר רמזגאט קרית חנה, ויבכו אתו ויספדוהו בקינה, ושמה קבר אצל אשתו, אשת דודים יונתו תמתו, הואיל משה שם את מנוחתו, אבל אמללה ארץ ירושלים, כי עלה משה לשמים, ועיני ישראל תזלנה דמעות כמים, והיה זה בא' אין מנחם בשנת ויבאו מר“הה לפ”ק ולש' לעמד לפני ה'  א   נשיא אלהים אל על קראוהו    שר ישראל נפל אויה איננו    רמה ותולעה תסובבוהו    למשמע אזן דאבה נפשנו    ארץ הילילי תצעקי    קול ששון ממך רחקי   ב   על הר פרח ציון עיני ראתה    ותרד דמעות, רוחי חבלה    איך ארץ צבי נשארה עיפתה    איך תפארתה לעד היום נפלה    הגה נהגה כמו יונה    כי שתינו כוס לענה   ג   נר אלהים כבה מי יאר לנו?    מליצנו נעדר אנה נלכה?    פעמים רבות בעז הצילנו    לא קם כמשה עוד עוזר הלכה    ליהודים היה אורה    שבר הדר ועטרה   ד   רועה נאמן נאדרי בכח    הנהיג בתבונתו כל בני עבר    הרים משה ידי גבר שחוח    לדמשק הביא מעוז ושבר    איה איפה את החוזה?    מי לא יבכה על שבר זה?   ה   ויחי משה לטוב עמו, וילך    הלוך וגדל בין נכבדי ארץ    כתר נתנו לו, ושר הפלך    נקרא, ויהי משכיל ויפרץ פרץ    כמשה עוד בישראל    לא יבא עד עת הגואל   ו   אשת חיל לקח יפת העין    מזרע אהרן אין עוד כמוה    יופי וחן נגדה היו לאין    ותגוע בימיו ברצון אלוה    משה נגש אל אלהים    עם להקת הנביאים   ז   יחד לארץ מרחקים הלכו    נגבה צפונה וקדמה וימה    לטוב אחינו ימיהם נזעקו    ועל ידם אלומתנו קמה    אנה ברח אב יתומים?    כן היינו כחולמים   ח   מי יריב לנו? מי יקום כמוהו?    גנון, הצל, מלט, היו חייהו    ארץ מולדתו היתה לתהו    שמם עיר הקדש, שמם נוהו    רמזגאט בוכה ואבלה    על עטרתה כי נפלה   ט   אחי לא מת משה הוא חי שמח    על כסאו רם נשא יושב, וזהר    עיניו תארנה, ולנו שולח    מזיו כבודו אור ממעון טהר    כבוד האל אסף נפשו    והביאה במקום קדשו   י   מעל שרפים ההיכל מלאו    ויעמדו נגד טהור ידים    פרשו ידיהם ואז מראהו    כיפעת עש האיר עלי שמים    על משה שכן הענן    בצל שדי הוא יתלונן   לד: מאה צערים  על מות איש אמונים יראת ה' היא אוצרו חוקר על תכלית הרב המובהק פקידא בגו צדיקייא מעיר הקדש ירושלים תובב“א כמהר”ר משה חיים בן ויניסטי כ“ע כלב”ע בעיר הקדש ירושלים תובב“א בח' טבת ש' התרמ”ה; נולד בעיר הזאת ושנים רבות השגיח בכל עז ותעלומות התלמוד תורה וכאשר בא בשנים אוותה נפשו לנסוע אל ארץ צבי ושם שמוהו לראש ולקצין בין אנשי הועד ועד אחרית ימיו גבר חסדו בין בגופו בין בממונו, אכל פרי צדקותיו בעולם שכלו ארוך אכי""ר.  א   התאבלי העיר קולך הרימי    כי מקרבך איש זך ישר איננו    תחת פתיגיל שק מהרי שימי    כי אבד חסיד חשכו עינינו    חכם לבב אפס מאת הארץ    כהרף עין הוא נהיה לקרץ   ב   משה בחיר האל איש יקר רוח    מה רב טובך בחיים פעלת!    יזכרוה לעולם ולכל רוח    כי על יתום ודך חסת חמלת    ראש פקידי תלמוד תורה היית    לחזק מך ימוט אתה חיית   ג   נערי ישרון אשר נהלת    עינם במר בוכה לבם צורח    בעיר הקדש נטעים שתלת    ושם כל איש מתאבל מתיפח    “משה עלה אל האלהים שחנו”    “בכה נבכה על איש צדיק אבדנו”   ד   אהבת צדק שנאת הרשע    על כן בשכר זאת למרום עלית    תשבע בצחצחות תראה הישע    כי נפש רעבה מטוב הרוית    כחרס נפשך עלי שמים    כברקת תזרח אור שבעתים   לה: אות הברית: שיר זהב  לכבוד הגביר המרומם כה’ר בכור יוסף ניגרין הי“ו ביום השמיני ללידת בנו הבכור ניסים יצ”ו והיה זה ביום י""ד לח' תשרי ש' קרנו תרום ולס' תול כטל אמרתי  א   קול מבשר אומר בן יולד לנו    ילידי בית ניגרין שירה ישירו    לאל בורא עולם כי הוא עשנו    זכר רב טובו יביעו יזכירו   ב   בכור ונות ביתו הן שאננו    כי עתרותיהם מעל העתירו    “נודה אל חי (אמרו) כי חננו”    “נא על ניסים כתר שם טוב יכתירו”   ג   ילד שעשועים בתוך נוהו    יגדל ישר כי כן יבורך גבר    אזי ישכיל יצלח ימי חייהו    אזי ישב על כס תמימים חבר    האל! אורך ימים נא תשביעהו    יהללו שמו כל בני עבר   לו: קינה רבה  על מות איש תם ויקר, ירא ה' ובמצותיו חפץ מאד ה“ה הגביר המרומם כה’ר יוסף משה סאאיאס נ”ע והיה זה ביום ד' לח' שבט ש' התרמ""ו לס' ויקח משה את עצמות יוסף  א   איש אמונים מבני אדם פס    כל ראש לחלי וכל לב נשבר    קול שאון בעיר וקול ששון הס    טרף טרף יוסף תמים גבר    קחו צרי למכאוב זה    עין כל איש דמעות יזה   ב   מיום הולדתו עד קץ ימיו    גבר טובו חסדו על אביונים    בדרך ישרה שם פעמיו    בין טובי העיר ישב לפנים    בכו בכה שאו קינה    כי שתינו כוס לענה   ג   שמו יזכר פה לדור דורים    כי צדק לבש בעין יפה    ליתומים תרומתו הרים    עתה נפשו בעליון נכספה    אבד חסיד אל על נקרא    אכן נפש העם מרה   ד   יוסף איננו לקחו האל    על זה אחיו, בניו, מקוננים    אך בשמים ככימה, יהל    אורו, רוחו נחה בין אופנים    הן שרפי מעלה לקראתו    עינים שירה לעמתו   לז: ציר הצירים  ליום פקודתו ר“ח אדר ראשון אשר נעשה לו הספד גדול בק”ק פולייא; שם נאספו כל הסדרים וברוב עם חכמי העיר עשו הלימוד הראוי ואחד מהדרשנים עלה לבימה ובקול בכיה הודיע צדקות האיש אשר בעבורו נעשה ההספד.  א   מדוע קול נהי והי נשמעת    פה ברחבות קריה, חפוי ראשנו?    יוסף איש חמודות מלא מדעת    חלף! מבכי חשכו עינינו    אחר סבלו חולי כבד על ערש    אין עוד… יבש כחנו כמו חרס   ב   נהפך גיל לתוגה, אפס הטהר    אנה נבקש מנחם איהו?    בשחקים עף כחשמל לו זהר    כמלאך אלהים כן הוא מראהו    שם שוחר טוב על ביתו בעדנו    לא ישכח עוד לא! מפי זרענו   ג   במאזני צדק הרבה העשר    היה בעזרו אל ויהי מצליח    לא גבה לבו רק בדרכי ישר    שם פעמיו, תוך ומרמה הזניח    יהללו שמו, כן יזכרו    חסדו מעשיו עלינו גברו   ד   אהב צדק משפט ימי חייהו    ישב לפנים בין זקני השער    ליתום ולאביון פרש ידהו    לשמועה רעה אחזו סער    כל ילידי ביתו מספד ובכי    אין מחדילים, בשבט מכים לחי   ה   ספרו עליו לבניכם ספרו    את צדקות עשה כי מספר רבו    צבאות קדושים יחד ישוררו    “יבא איש זך ישר, כבוד לו הבו”    “אור זרוע לצדיק, פה תשביע”    “נפשו סביב לאל כעש תופיע”   לח: עת דודים  כל מבשר אומר כי ילד יולד לנו ממשפחת אלימלך נודע בשערים שמה; קול לבי דופק ואמרתי בחפשי עת הזמיר הגיע ולעורר אהבת בת השיר, והן כי רוח עלי צלחה ביום הזה שמיני ללידתו בחדש השלישי ערב לחג העצרת שנת עת לחננה כי בא לס' ויתפלל משה אל ה' יום גילה ורנן לחתן דמים למולות ולכל בני ביתו, ישמחו בו אביו ואמו ויזכה הנולד לתורה ולמלות אכי""ר  א   מה נכבד זה היום לנו עם שפר!    שיר חדש נשירה לאל צורנו    הילד הנולד תוך עדתנו    אמת חסד ירדוף לעד לא יפר;   ב   לבית אלאטיני יהיה הוא אושר    יגדל בתורת אל ירום ידהו    עדי שיבה יחיה אז תוך נוהו    זך גומל חסדים אוהב הכושר;   ג   רשים ונדכאים לו יאהבו    אלמן יתום מרוב טובו ישבעו    לו ירצו אחיו ולו ישמעו    אל מימיו בששון תמיד ישאבו:   ד   טרם כלות השיר אמר אביע    “ידמה ילד לאב אמו יצליח”    “נא אל ברכהו כציץ יפריח”    “ינון שמו בכל עבר יריע”   לט: מנחת ערב  ליום דיצה וחדוה אשר גדולים וקטנים מנערי ת“ת הגדול יע”א מעיר הזאת כלילת יופי עמדו על כור המבחן בתורת ה' תמימה משיבת נפש מרגניתא דלית בה עימי; שמחים בבואם וששים בצאתם נשאו את קולם בשירה הזאת, למשה היה למנה ויאמרו לאמר  א   מה יקר חסדך אדון שמים    שומר עם סגולה קדוש ושפר    האר פניך נא פה בית הספר   ישגה כארז יאיר שבעתים;  **ב **  עת המבחן חלף הבה נשירה  קומו רעים דודים תודה נביע  בכל עבר בכל פנה יריע  את שם הגדולים שרי העירה;  ג  וכל המקשיבים אשר ניסינו  טובם וטוב זרעם יראו עינימו  וקול ששון ישכון באלימו  לאות כי בחסדם הם נהלונו;  ד  יהללו לעד באמרי פינו  נבנה תוך לבנו מזבח למו  גם כי נזקין לא ישכח טובמו  ינובון עוד אף דשנים יזקינו;  ה  הנה השמש בא זה עת לנוח  ידינו למרום נשא, נקומה!  וכה נאמר יחד אל שוכן רומה  “חיש מהרה שלח ינון משוח”  פה שאלוניקי יע""א א’ך לח' סיון  שנת מכל מתנותיכם תרימו לפ""ק  לס' ויצא פרח ויצץ ציץ  מ: קול רנה וישועה  לכבוד הגביר המרומם הקאבֿאלייר עמנואל ויניציאני הי“ו מילידי ליוורנו יע”א אשר אחרי קבלו חולי כבד בעיר פאריז יע“א נרפא ויחי מחליו והיה זה בח' סיון ש' **התרמ”ו**   א    יחי יחי עמנואל    תפארת מבני ציון    פורש כפו לכל שואל    משכיל ליתום ולאביון    ב    שמו יצא בכל פנה    כארז כתמר יפרח    בביתו תשמע רנה    כבוד האל עליו יזרח   מא: שיר זהב  לכבוד האיש רב פעלים הפחה כה’ר חסאן פאשה איפינדי יצ“ו ביום ה' לח' תשרי ש' קרנו תרו’ם לפ”ק אשר האיר פניו אתנו פה שאלוניקי יע""א  א   יום בואך פה צהלה ושמחה    עיר שאלוניק זמירותיו תשמיע    תחת חסאן פאשה תהיה צלחה    תרום מערכתה אורה תופיע   ב   לך יתנו יקר ובלעדיך    לא ירים איש ידו, הלל יביע    זרע ישרון, על יושר לבך    ועל כי נפש נענה תשביע   ג   האל הנצר לעשיר והלך    חסד לאלפים רודפי יושר    עליך כבודו יהיה זורח   -   כן הוא ימים יוסיף על ימי מלך    יפקדנו בבנים הון ועושר    14 אל נא יהי עולם בלי יר""ח!   מב: למנצח בנגינות  לכבוד המלך אחרי שובו מהכות האויב בכלי זיינין ובבואו אל ארצו עם השלל והשבי הנה העם יוצא לקראתו בצלצלי שמע בתף ובכנור עם להקת המשוררים העומדים לפניו בשירה הזאת  א   נשיא אמיץ כח בא בתוכנו    פה…..צהלה ושמחה    נצא לקראת מלך נזיר ראשנו    כי על מועצותיו העיר צלחה    בוא ברוך יהוה עז ותפארת    בוא תוך המון חוגג עדה נהדרת   ב   שאו זמרה קחו כנור ונבל    קראו לעלמות תופפות הנה    תעשנה היום מחול עם חבל    בחורים ובתולות, שיר תעננה    רוח דעת בינה עליו צולח    פני המלך כשמש זורח   ג   ראו לימינו השגל נצבת    יפה כלבנה בעלת שכל    בלבה בעדו כאש שלהבת    תוקד האהבה לעד לא תכל    תברך מנשים תהי לבעל    ששון ויקר, קנה כנשר יעל   ד   כל יושבי תבל שוכני ארץ    שמעו שמעך פחדו פחד    הרסת קמיך נהיו לפרץ    איש באחיו נועצו לנוס יחד    מרכבות וסוסים בים ירית    כאבן במים ולא גאית   ה   מי דומה לך בגבורה ונצח?    מי כמכה רודף משפט ויושר?    שמך רם ונשא יהי לנצח    לך יקום ההון לך העושר    יחי המלך שלו בנוהו    כגן רטוב לא יבול עוד עלהו   ו   אהבת צדק ורשע שנאת    על זה לשון כל איש לך תשבח    למלאך אלהים אתה נדמית    יודוך העמים כל לב שמח    ימינך היא נאדרי בכח    גנין הציל בין חרבות פסיח   ז   לבני בנים עליך כן יגידו    רב טובך צדקותיך כי רבו    מפעלותיך נוראות יעידו    כי על הלב כעל אבן חצבו    זקן, עלם, בחור רנה יפצחו    למושיע רב נגיד ישבחו   ח   אדון מחולל כל שוכן שמים    ישמרך משאה צרה ופחת    ירחיב גבולך עשר ידים    יצו במעונך שובה ונחת    ארך ימים תחיה לא יסור שבט    ממשפחתך רמה בין כל שבט   מג  על מצבת קבורת היקר נכבד כה’ר אליהו פירנאנדיס נ“ע נלב”ע ביום כ“ג לח' רחמים ש' **התרמ”ו**  א   תוך ציון זה איש זך נקי נטמן    אוהב היושר עדי סוף ימיו    חכם לבב היה אף נאמן    בעדן גן עתה שם פעמיו   ב   אמו, אחיו, אשתו עם בנותיו    תחשכנה עיניהם מדמעות    האל ישלם לו עלילותיו    תחי נפשו במעון התשועות   מד  על מצבת קבורת החכם השלם כה' בכור יצחק אירירה נ“ע נלב”ע ביום כ“ו לח' חשון ש' **התרמ”ז**  א   איש טהור לב למולדתו תפארת    יורה דעה חוקר על דת צורנו    זכה את הרבים, הן פה נקברת    את דמותו, על זה דוה לבנו   ב   בצל חכמתו חמדו ישבו    נערים בחורים ולא כשלו    מלחמו קדש אכלו, שאבו    בששון את מימיו ולא מעלו   ג   נסה באחרית ימי חייהו    בחלאים רעים עד רדתו שחת    יושב בשמים יצחק רוחהו    בקהל רפאים תתעדן בנחת   ד   שם פרי צדקתו תאכל לנצח    תהיה כגן רוה כמוצא מים    הצור תמים אשר לו הוד ונצח    יפיץ עליו אורו עשר ידים   מה  על מצבת קבורת היקר נכבד נשא ונעלה כה’ר’ן' וינסטי מנחם גאטינייו נלב“ע ביום עשרים לח' שנת **התרמ”ו**  א   מות אכזר קטף באתו מר    חיי איש אמונים וסר מרע    אבי יתומים דין קונו שמר    משפט וצדקה בארצו זרע   ב   נשא נתן בקו האמונה    פעם בחוץ פעם תוך מולדתו    לקרוביו נעדרת אבן פנה    צנה לבנים גם לנות ביתו   ג   להטריף את לחם חקו יגע    בארץ מרחקים על זה חלה    בחולי רע כבד האח! נגע    אסף! כן צוה נורא עלילה   ד   לא העלים חסדיו מבשרו    צדק רדף השיג את עמיתו    כן אז כשחר יבקע אורו    כבוד האל יאסף נשמתו   ה   חדלו נא הבנים חדלו לבכות    שאו עיניכם במרום חביון    רוח אביכם אל על ברכות    יריק על ראשיכם מפי עליון   מו  על מצבת קבורת האשה הכבודה מרת חנה ן' פורת נלב“ע בארבעה עשר יום לח' אדר ש' **התרמ”ו**  א   אם אשכחך אמי חמדת לבי    אף ימיני תשכח כי כאבי    גדול מנשוא, ועל משכבי    תדד שנתי בעבור עצבי   ב   בנעוריך נשארת אלמנה    שנים רבות שתית כוס לענה    אהבת צדק יושר אמונה    היום תאיר נפשך כלבנה   ג   ובעדן גן חנה את תאכלי    פרי מעשיך ושם בגללי    מול שוכן מעונים תתפללי    יברכני יתמוך גורלי   מז  על מצבת קבורת היקר נכבד נשא ונעלה אשר נפטר בקיצור שנים כה’ר אשר אליהו חסיד נ“ע נלב”ע ביום עשרים לחדש אדר שנת התרמ""ו  א   אב ואחים אם ואשת דודים    על ציון בקול מרה בוכים    ידיד נפשם אשר בין מלאכים    עף באבו מזהיר כלפידים   ב   מתת לדל הוא לא השיב ידו    גם בחליו עדי סוף שנותיו    נחמד מאד רצוי לרוב אחיו    מודעת בארצו טובו הודו   ג   חולי כבד ומר סבל אויה!    יראת קונו היתה אוצרו    מול אופנים עתה תאיר אורו    בעדן גן אשר בחר לו יה   מח: קול מבצר והוא מר  על מות חמד בחורים, מתהלך למישרים, הבן יקיר ויחיד להוריו, הוד והדר היה למכיריו ה“ה הבארון לוסיאן די הירש אשר הלך למנוחות בעיר פאריז יע”א; ואנשי כנסת הגדולה מהחברה המפוארה כל ישראל חברים פה שאלוניקו יע“א גמרו אמר לספוד ולבכות השר הנ”ל נק“ק אינואלייא ישן יע”א והיה זה ביום ז' לחדש זיו שנת הוא ישלח מלאכו לפניך לפ""ק ולסדר כל בית ישראל יבכו.  א   לשר מוריס די הירש צרה ושבר    נפלו על ראשו אורו חשכה    בנו יחיד לוסייאן עזרו ושבר    חלף! לתוגה שמחתו נהפכה    אנא נבקש לו נחומים אנה?    נבל ציץ כפתו לא רעננה   ב   איכה יועם זהב! איך משמים    שואה כים סוער פתאום נפלה!    על איש רם ונשא כפים    נשאר שמם, שכול, רוחו חבלה    לו דמעתו לחם יומם וליל    על אבידת טובו יקיר בן חיל;   ג   בימי חייו לוסייאן רדף היושר    עניו היה לרש פרש כפהו    עתה אל על נקרא במעון האושר    ובסתר כנפי אל שם הוא מחסהו    הוריו ומכיריו מר יקוננו    “אויה נהפך לאבל מחולנו”   ד   לספוד שר אוריה הן פה כלנו    תוך קהל רב נאספים: נקומה!    נפילה תחנה למי קננו    למען ישביע בשחק רומה    נפש לוסייאן די הירש טהור עינים    “תהיה כגן רוה וכמוצא מים”   מט  הנה נא הואלתי להוסיף ויכוח זה אשר חברתי ביום כ“ד לח' האביב בשנה הזאת **התרמ”ו** לסיים בכי טוב ובלע המות לכלה וכו'  א   רש: רחם נא מאחיך האביון    ערום רעב מכה בחלאים    והשוכן זבול נורא עליון    יציץ נזרך תפרח בדשאים    ב    עשיר: סורה ממני! סורה! איש נרפה    הרחק פיך מדבר שקרים    מתי עצל תשכב, תרחיב הפה?    עד אן תלאה יום יום העוברים?    ג    ר': מי שמך עלי שר ומושל    לגדפני לדבר קשות?    אם עצל אני? הלבי כושל?    ברוחך תשפט דין נפשות?    ד    ע': הנה קטנתי בין כל האנשים    עיני לא רמו לא גבה לבי    פורש כפי לנכבדים רשים    אך לאיש כמוך אריק חרבי   ה   ר': לו ישקל כעסי    עוד לא אחדל לבוא לריב עמך    אך אשא עיני אל אל ניסי    קרוב לקראיו חומל אל מך   ו   ע': האל עונה ליראיו בצרה    אך לא נותן ידו לפושעים    רק לשפל רוח שולח עזרה    לדוברי אמת לצנועים   ז   ר': הס קולך הס! כי חרה אפי    זאת שמעה אזני ותבן לה    ראה אלהים יגיע כפי    ומדוע רוחי היא חבלה   ח   ע': כדבריך יהי; הלא כתוב    כי ילוד אשה לעמל נברא    ורק במלאכה ימצא הטוב    עם דעת אלהים לנו אורה   ט   ר': צר לי מאד להוסיף אמרים    המוסיפים כאבי ועצבי    אלהים יודע מה הם מרים    ימי חיי, ורגז לבבי   י   ע': הא כסף לצדקה: הסכת ושמע    לעצתי, לך לטובה אות    אל תקרב לעובר בעין דמע    תשנא המתנות התשואות   יא   ר': כן דברת! שפתים ישק    עתה ידעתי יושר רוחך    על ברכים אכרע וגם אשק    את ידך ואברכך    יב    ע': הברכה מעל יצו האל    על ראשך לנצח נצחים    תרום קרנך ככוכב תהל    תשגא כארז ימים ארוכים      תושלבע        נקוד על תיבה הזאת להודיע ימי שני חיי המחבר ביום אשר קבץ אלו החרוזים.  ↩    הרב המובה‘ק בשאלוניקו אשר הקים ויסד החברה הזאת היה מע’ הרב הגדול מעוז ומגדול סבא דמשפטים תורה וגדולה במקום אחד כמה“רר אשר קובו זלה”ה וזכותו יגן בעדינו כי לא עזב חסדו ואמתו מעם אחיו. דובר אמת בלבבו. רצוי לעם הארץ. על פיו יבאו ועל פיו יצאו כי היה דיין האמת כקטון כגדול אליו שמעו וכאשר גוע ויאסף אל עמיו כבדוהו בהספד גדול ויבכו איש אל רעהו ויאמרו “נפלה עטרת ראשנו נהפך לאבל מחולנו” ועד היום בח' רחמים הולכים אל קברו ומרבים בסליחות בדמעות שליש ושם כורעים ומשתחוים ירבו כמותו בישראל ואשרי יולדתו!!  ↩    רמז לתורה ככתוב במדרש  ↩    בתיבה זאת רמוז ימי שני חיי השר  ↩    באלו ר“ת הכתובות באותיות גדולות רמוז שם הנפטר עם נ”ע ותנצ""בה.  ↩    כמו שדרשו חז""ל אין חיים אלא תורה שנא‘ כיאיש תם וכו’  ↩    שם הרב הנפטר וזאת היתה חתימתו  ↩    נקוד באלה אותיות טיא'נו כי זהו שם המשפחה  ↩    מדובר על הרופא המובהק הקאב‍͏‌אלייר כה'ר משה אלאטיני כי גבר חסדו בארץ הזאת כל ימי חייו פזר נתן לאביונים בידו הרחבה והשגיח על בתי הלימודים מהזכרים ונקבות יהי שמו לעולם אכי""ר.  ↩    מדובר על מעלת החכם השלם עצו“ר כמהר”ר יעקב חנניה קובו הי“ו (חתן הרב הגדול מופת הדור ר“מ ור”מ כמהר“ר אשר רפאל קובו ג”ע). האיש הזה הוא ראש מפקידי ת”ת הגדול מועצותיו כדת נתונות היו לתועלת רב בלימוד עד כי תהלות לאל הנערים יושבים בסדרן ויום יום מרחיבים את שכלם בידיעות תורתנו הקדושה. ישלם ה' פעלו אכי""ר.  ↩    מדובר על מעלת הנו“מ הקאבאלייר שלום משה סאאיאס הי”ו כי לא שבת מבוא להנהיג הבנין חדש בקיץ ובחרף והוא אחד מהראשונים בין אנשי הועד. ברכות שדי תבאנה לראשו אכי""ר.  ↩    מדובר על מעלת הגו“מ תם וישר רודף צדקה וחסד ה”ה כה“ר שבתי טיאנו הי”ו הוא ראשון לכל נדיבות רצוי לרוב אחיו על יושר לבבו. ישמח ביוצאי חלציו אכי""ר.  ↩    נקוד על תיבות המאירים ושמואל להודיע שם הרבנים היושבים במלכות (מאן מלכי רבנן) ה“ה כמהר”ר מאיר נחמיאס וכמהר“ר שמואל ארדיטי הי”ו הם עמודים שתים אשר העיר נכונה עליהם. בישישים חכמה מלא כל הארץ כבודם כי באמונה מנהיגים צאן מרעיתם אהובים ונחמדים בעיני הסולטאן ובעיני הפחה והשרים. ה' עליהם יהיו ויאריכו שנותיהם בנעימים אכי""ר.  ↩    דמות חצי ירח היא דגל בית אב של מלכות תוגרמה ור""ל כי לא תפול לעד הממשלה הזאת אשר בני ישראל היושבים בה הם אהובים ומכובדים שומרים דתם ואין מונע להם והשליטה הרוחניית היא ביד הרבנים הדיינים באין פוצה פה ומצפצף.  ↩           "
3662,אברהם אבן עזרא,46,1,1,1,1,0,0,אברהם אבן עזרא,"   	 	 	     יהמה לבבי / על נדוד כרובי / וגואלי.  דל מאד בשרי, / שח כאוב דברי / למחלי.    ארכו שנותי / בבית שבי,  קצרו ימותי / בעיר צבי,  נתנו נאותי / לאויבי.  אויבי סביבי, / בערו שביבי / וגחלי,  מי בכי נהרי / לי ולי יאורי / ונחלי.    בוערים לבולם / יהללו,  יבערו בפסלם / ויכסלו.  צור, גער בחילם / ויכשלו!  שואגים כלביא / לי ונחרו בי / בהללי  את שמך, וצרי / קם במאסרי / לקללי.    רננת רשעים / כעב מחה  ועדת מרעים / כקש דחה.    נודדים ונעים / לאט נחה.  אעלז בשובי / עוד לחיק אהובי / באהלי,  אשכחה מרורי / שם בשיר מררי / וקול כלי.    משכנות תהלה / כאז בנה,  מחנות סגלה / קנות שנה,  משפטי גאלה / לך – קנה!  יוצרי ואבי, / ציר שלח ונביא / לנהלי;  שוב שכן בחדרי, / קום היה בעזרי / לגאלי!        "
3281,שלמה אבן גבירול,40,1,1,1,1,0,0,שלמה אבן גבירול,   	 	 	         שאי עין יחידתי לצורך / וזכרי בוראך בימי בחורך  לפניו צעקי ליל ויומם / ולשמו זמרי תמיד בשירך  מנת חלקך וכוסך באדמה / ומבטחך בצאתך מבשרך  הלא הכין לפניו לך מנוחה / ומתחת לכסאו שם דבירך  אני על כן אברך את אדני / כמו כל הנשמה לו תברך.          
5825,דיוניסיוס סולומוס,319,1,3,4,1,0,1,דיוניסיוס סולומוס,"   	 	 	    1   Ʃϵ γνωςίζω άπό την χώψη      הכרתיך על פי חד החרב,  אבחתה האימה,  הכרתיך על פי הוד מראיך  חש-סובב האדמה.      את חצבת מעצמות הקדש  של בני הלס; צעירות  את חדשת, גבורתך מקדם,  שלום רב, שלום, חרות!      הסתתרת בפנים מסתריך  מרת נפש נענה,  לפה אחד כי כלות עיניך,  שיאמר לך: “שובי נא…”              דיאוניסיוס סולומוס (1857–1798) כתב את ה“הימנון לחירות” בשנת 1823, בשנת מלחמת השחרור נגד התורכים. מלך יוון, ג‘ורג’ הראשון, הכריז עליו כהימנון הלאומי של יוון.  ↩           "
6476,שלמה מנדלקרן,382,1,3,4,1,0,0,שלמה מנדלקרן,"   	 	 	     בן־עמרם מכבר מורשה הנחילנו    כי ישנו אל טוב, חנון ומרחם;    אמנם הוכח הוכיח זאת לנו    באתות ומופתים – בן־מנחם!        "
5257,דוד פוגל,206,1,3,4,1,0,0,דוד פוגל,"   	 	 	     ראיתי את אבי אשר טבע  במשברי הימים;  ידו הרפה הלבינה עוד פעם  אל המרחק –  ואינו.      לבדד נהלכתי על גדותם  – ונער עודני  ורגלי זעירות ודקות –  ואגדל עד כה.      והנה אנכי אבי,  גם כל משבריו  עלי עברו,  עד כי עיפה נפשי להם.      אך כל קדושי  הלכו המדברה,  וידי לא אשלח לאיש.      אשרי כי אנפש  בערש-ליל שחור  ועלי חפת השחק  עם נקדות הכסף.        "
6396,שמעון גינצבורג,344,1,3,4,1,0,0,שמעון גינצבורג,"   	 	 	       ביום שמחת־לבי התפתח הנטע…    קטן אז היה, באור שש לגדול.–    נבל, נטע־אשרי, נבל!    גבהו – עד אדן החלון, והשקתהו    יום־יום רעיתי היקרה מכל. –    נבל, נטע־דודי, נבל!    פרח בעציץ וייף נטע־אהבה,    מתמר אל על, בלי נטות ימין ושמאל.–    נבל, נטע־זיוי, נבל!    באחד הימים – ותך התולעת    את לב אשרנו הצעיר, בן־תמול. –    נבל, נטע־אבי, נבל!    באחד הלילות – ויך מלאך־מות    רעיה פורחת, ותורד לשאול.    נבל, נטע־אשרי, נבל!    אין יד להשקות הנטע ולבבי.    שנינו מאבקים, וכפופי־העל…    נבל, נטע־חיי, נבל!   ספטמבר, 1926.       "
1047,שאול טשרניחובסקי,16,1,3,4,1,0,1,שאול טשרניחובסקי,"   	 	 	     עוד תקר שירת אהבה –    והיא כבר אבדה חנה,    ותצלצל מלה רכה –    הן קרבי שבתה רנה.      ולפנים קרות מלי,    ובקרבי אש-אדירים,    וצנומים נדמו ניבים –    ובלבי שיר-השירים.          "
2241,שמואל הנגיד,32,1,1,1,1,0,0,שמואל הנגיד,   	 	 	     טובה אשר יש לך תנה בה חלק  לאיש יהללך ולאיש הדל  במקום תהלה או צדקה פזר  טובה וזולתי שתיהם תחדל.          
4270,אלתר לוין,50,1,3,4,1,0,1,אלתר לוין,"   	 	 	     ""בין שלחן זהב ומנורת זהב טהור    ""עומד מזבח זהב;    ""יום ולילה לבבות חמים, רותחים    ""לקרבן עליו עולים.    ""אני בכבש עולה, העצים על המדורה,    ""על מחתת דשון    ""בידי כהן גדול, עולה לה נשמתי,    ""ברמץ לא עממה!    ""בלשכת נזיר, שמה, מאפרתים צעיר    ""שרף את תלתליו;    ""על תלתליו אבך, אוריד את הדמעה,    “אכבה את הדלקה…”  שלום לך, היכל!    עליך שמש אשר אפדנו נטע    וסהר חסד נטה ללון;    צפרירים גנוזים בך ואויר רחמים יוצא    לקראת אורות לא מעולם זה.    מראות בך וצלילים לך אליהם זקוקים    עין נפילים וברק אדירי נצח!    כרובים שבעי ימים, זקני דורות,    חופפים עליך מעל כפרת,    יוצאים לשוט    במשך חצוצרה בפי כהן עליון,    ברטט הכוכבים, עם נגינות לילה,    לעורר נביא קדמון…    אתה שביל הנצח להליכות אלהים,    הדום לרגליו, הסדן להכות בכף,    לצוות על המנוחה ועל הקדושה    על כל באי עולם!    עמוד נשא אתה, ראשך השמים,    עליו עובר עברי ברוח ובדממה    מתוך בין אל ובין האדם!..    שלום לך, זורע זהב, מצמיח אל בלבבי!    אשר הקשת נראית בך אחרי מבול שירה    שטף אותך, גם אותנו!    בך הקסת נוצרה, חקקה הגוילים    כובשי רוח אנוש;    אתה האבנים, נביאים בך קרצו    וקדושים רבים היו מערבך    לפרנס נפש על איים וארצות!    שלום לך! חיק אל ומלך המשיח    בו מתחטא יקיר ילדי דורות,    עמד בסוד אצילים    ויחמס שרביט חסד הרודה בנשמות,    מעמקי שמי הרקיעים!    שלום לך תרנוס עולם!    לעמתך המית עמים נצים,    אדירי עם הרגו, באלי ברזל באו    לכבוש אלהיך!..    אתה פליטת גלגל, שילה, נוב וגבעון,    אתה היכל עירי, מלכי, אלהי,    היכל ארצי, עמי, ארמון גוים,    צהר רם בלבב האדם–    מולך אדרך, מול גלויי מזרח,    עת מלאך נסתר נושא צערו    על חזון השקיעה,    שולח ידו בחרמש אחרון בקמה לו מתלבט    ועל קדקדי הרים ללאות כרמיל שוזר–    אשתחוה לעמתך, על פני אפל,    אשתפכה ואפלל ואילילה:    “אללי! על היכל אשר חרב! – – –”  הרמו חומות היכל! אנער את אבקכם    הערימו אלפי שנה עבר וגם הוה;    ואת חומת מערב, חומת האלית,    ספוג דמעת עמי, הקולטה דם לבבו,    בואה חל הבכות! נר המערב שלא נכבה,    שומר בית הנצוץ, האומר שירה    על קרבן בכל יום –    בא נא! ועשבי זקן משמש אש קמלו    אשרש, אטהר את פניך!    ולך דומם, סלע השתיה, אבן תועים,    צור הגולים – דבר הגד!..    את אבן סתומה השוכנה בערפל    בין מסגדים צועקים ומנזרים מכים פעמונים;    את הפורשה כנף על ארון הקדומים, האורים-והתומים,    שמה תבך השכינה, רוח הקדש תבך,    שמה גנוזים כרובים, אש, כפרת;    את אבן סתומה, אבן השואבת, אבן השמים–    התלבני נא! התלבני תחת רוח מזרח!..    פתחי אשנביך! אשנבי זהרי משכית    עוטרי אפדן רם, רועדים עם אשמורות!    הרמו דלתות היכל!    הרמו שערי נקנור!    במחי כף עזה, גבורה ואדירה    אהרוס קשת העלבונים,    קשת רומא, גפה ושריונה,    שהד שבי וחרב!..    ככה! תתפוצצנה אבנים טמאות-דורות,    יבקע טיחן, טיח יד מגאלת,    השיד הנהפך לדם!..    ברעמי שחוק הנקם העמודים יתפלצון,    יתפלצו הציונים, לועזים וברברים,    יפלו במפלי השאון כל עטרותיהם גזית!..    פנו היכלי, מפלצות! הרמו מלפני חרוני,    כי פטיש הזדון בידי, בן רבבות סלעי הברזל,    ונקפתי רבד וצלע ואשיות וכפה,    נתץ ונתץ כותרות ותמורות כשלון!    הרמו דלתות היכל, הרמו!    ואתה הדגל הקדוש, ציץ הארמון,    אשר מרוב ימים ונפנוף בימות אסון וסערה    צבעך התמוגג,    לבש נא גון מתחדש, מראה העתיד לצביון!    לבש! ונפנף בגאון על הקריה הנצחית,    צפו שעריה בזהב,    כי נפץ נפצתי את לוח הקלון ומרי:    “אליא קפיטולנה!..”    לא! לא קיר טיטוס ואספסינוס ולא    קיר גודפריי וצ’לח-אל-דין:    עיר דוד ושלמה, קרית אלהים האדירים,    הצבי לישראל:    ירושלם, ירושלם!..    הרמו דלתות היכל!    מתהום המגדלים בוקע, בוקע המזמור    לנבל הדורות הטמון,    צולל, טובע בזרוע הכהן מתאבך    באש העולמים אוחזת אולמים!    וקול הלגיונות, עולה מנבכי הבית    שולח לשונות הזדון מול דגלך הקדוש, היכלי,    מטביע ההמנון שקוע ופורץ בתרועת המעוג:    “יודאה קפטה!..” “יודאה קפטה!” – – –          "
1672,יהודה הלוי,26,1,1,1,1,0,1,יהודה הלוי,   	 	 	     ישע חכי מהאל מושיעך    כי מבכי חיש יחיש יום ישעך    אז תדרכי על גבי מרשיעך    עת תלכי למרעה הכין רעך  שם תנחלי חמדת היכליך    ותצלצלי בפעמני שוליך  הן בעדך החליש כל ממלכת    וגו שודדך בחוצות משלכת    ואת צעדך לא יצר מלכת    ומעודדך ידו בכל מלכת  קומי עלי כי לא על רגליך    תעלי שלי על צר מנעליך  ואור משכך חיש ידעך מול אורך    כי נשכך בלבו אביא מרך    חיל סככך הכוכב הדרך    אני מלכך לפני ישרי דרך  כי כל כלי שיוצר עליך    בו תמשלי ובכל גוי משליך  דגל פני דגל תרחיבי    יום על שני כפי צר תרכבי    ולבב בני מעניך תכאיבי    ממעיני מי ישע תשאבי  ותסכלי את כל מסכיליך    ותנצלי את עם משכיליך  הגי חין בחך והיטיבי מאמרך    ועל נוחך העירי כנורך    ועל מזבחך הקריבי אשכרך    ובכל כחך ברכי את מכירך  ברכי ולי הרבי מהלליך    כי אור לי עוד יזרח עליך.         
4147,וידל בנבנשתי,47,1,1,2,1,0,0,וידל בנבנשתי,   	 	 	    כתובת: לידידי דון וידאל בן לביא   במתק הזמיר אכתב מרורות / ומבין החרי אעיר זמירות    יקר תבל אחלל בחלילי / ועל סדרי זמן אשפך עברות    והוד עתי ביפי עטי אנבל / ועז פניו אשנה בגערות    במענה רך אני קשות אדבר / ובשפל נאמי אחשף יערות    לאט אריב אבל חזקו דברי / ומשמיר אמרותי ושורות /   5    וקולי אל בני איש קול חלושה / וישמע כתוקע חצוצרות    זמן עול ידכא כל ויסבל / ויתגלגל ביד מקרים וקורות    יסודותיו בתהפוכות יצוקים / והטבעו אדניו על תמורות    ואיך ישבת אשר כלו חליפות / ומדי יום ביום ישגה בזרות    ואם פעם לך קולו יחנן / נטה לך פן יקרקר לב וקירות  /   10    וטובו כחלקות באפלה / וצופו רוש וברכותיו מארות    קשה רוח ופיו חלק וקולו / כקול יעקב אבל ידיו שעירות    ולא ישא פני נגיד ונשיא / ולא יהדר אשר פניו הדורות    וכל ראשיו ודור דורשיו מתי שוא / וחלשיו ישו שרי עשרות    לעובר דת ודין יתן ברכות / ומגדנות לחולפי חק ותורות /  15    והוא משען לכל גבר חסר לב / וכפיו מתמך איש תם נעורות    והוא תומך ביד שוגג ומשגה / ויגה הנפשות הטהורות    ויבנה לפתאים בית מלוכה / ויחצב אל נבובי לב בארות    וכל ערום ישו שולל וערום / וטרפי התאנה לו חגורות    ישו אדם כמו חרשי אדמה / ואבני גיר מנפצות יקרות /   20    ואיך ישמח אנוש במעט עדניו / ואחריתו וסופו לקברות    הישיש איש ומות בין פשעיו / ואם יחיה שמונים על גבורות    כרץ קלו ימי חייו בעיניו / וטובותיו כצל חולפות ועוברות    ולולי יד יהוסף היתה בו / שעפיו ירדו אל מהמורות    ובו נחם גאוני מיגוני / וממדוי זמן מצא מזורות  /  25    יהוסף מחנות בינות מאסף / ובהם יעשה שבע חקירות    בנר שכלו צפוני בין יחפש / ונגלו לו כקלות כחמורות    והשלים בו זמנו מחסורו / בתם מעשים ובפעולות ברוכות    ותקן את מענותיו בכשרון / תכונותיו ומדותיו ישרות    ועל כן נקשרה נפשי בנפשו / וטוחותי ביין חשקו שכורות  /  30    יבלה את שנותיו בנעימים / וזכרו בזמן יעמד לדורות    וישא מפרי ידיו ברכות / כחול הים ושלום כנהרות          
5952,יהודה קרני,332,1,3,4,1,0,1,יהודה קרני,"   	 	 	     אשה, יקרת לי מן הכתר,  נעמת מן השרביט;  במקום לנחול כבוד מלך – יתר  חן לישב עמך טן־דו לתה ערבית.    אשה, בחרתי לי מלכות אחרת,  עמך שפרה לי חלקתי;  רחוק מלונדון, בפנה נסתרת  אני לך מלך ואת היא מלכתי.    ותחת שדברי ירד ים וגם יבשת –  מלכות הפרט שלי הוא ירד;  והרי כדת ודין את מקדשת  לי לאדי – לשעבר המלך אדוארד.        "
3584,אברהם אבן עזרא,46,1,1,1,1,0,0,אברהם אבן עזרא,"   	 	 	     אצולה ממקור חיים מאירה, /גזורה ממקום קדש טהורה,  ברואה מבלי תבנית יחידה / ומחכמה ומכבוד יקרה –  ראי על מה שלוחה את בתבל / ולמה זה בגוף אפל עצורה?  הלעד תרדפי ילדות ושחרות / והבלי האדמה הארורה?  מתוקה לך בראשיתך שנתה – / והיא קשה באחרונה ומרה.  חמודות הזמן עזבי – ולמה / בצאתך תהיי גלה וסורה?  זכר לחקר כבודך – זה יסודך, / וטובך – לעבד אל חי במורא.  קחי עצה לעולם זה, למען / בעולם בא תהי עם אל צרורה.          "
5711,יעקב שטיינברג,261,1,3,4,1,0,1,יעקב שטיינברג,"   	 	 	     באחרוני דמדומי אשוטט, ובנודי    אחת אחת כה אשכל את יקרות יעודי.    והערב הבא ימצאני בתתי    על האבן בדרך את משא אמתי.    וכה אשב לשוא, ובעתידי לא אדון: –    כשליח שנתעה עם אגרת פקדון.    ולשוא יבך לרגלי, מזה כעש ורעב,    זה עברי הנפשע שלא נשא את פלאיו.    רק הרוח, ניב בראשית והד כל הנצחים,    יגיד ברור על אזני את קץ הנסלחים.    אף הוא רחום ויגיד: מה הדור הזונח –    ועתיד כל הרחוקות לך דין סולח.        "
6698,חיים לנסקי,385,1,4,4,1,0,0,חיים לנסקי,"   	 	 	     1    אכן חלקו ספג השת –    שנות נוד ושבי. אך לו רק אלה! –    עוד לי מוסף מנה השד –    חבר, בא קץ, לא אגאלה.    כי איך שלום לא אחזיר    ליד שלוחה לא סתם כך, אלא    מתוך צליף שטר? נצחתי, רע –    סוף־סוף הרי איני חזיר,    מבין אני מה טיב מטבע.    וולנס־נולנס, חוב שמו חוב!    שכר קבלת – טבול עט, כתוב!    שלום לך, רעי הטוב!    לאשרך, אשרי גם אני,    יושב אני כלוא בצריף,    לשבועות תמימים פטרני    חליי מענש ה“סעיף”.    תודה לקר, תהלה לחרף    ושבח לאדני צבאות! –    קפאו לי שתים אצבעות.    שבת נוגש, זקפתי ערף,    לתענוגך, נפשי, טילי!    הדרך – הלוי וגתה;    הבדקר – מלון ד' ילין.    כאלה הם חיי! הא קטע:    כתיבה, עשון, עיון בספר    ושוב כתיבה ושוב עשון    ומים ספל אחר ספל,    ויום פנה ועת לישון.    ובעוד שמקפלות רגלי    אני עושה קפיצת־הדרך    אל טונדרתם של ווגולי2    ומהתם אל גדות הנימן    ומן הנימן עד בלחש –    אליך, רוברט! דע, בר־נש! –    כקדם שוב זמירות אנעימה,    ולא לשוא. הרי קולי    פורץ את גדר בית־כלאי:    למדן כורכו ב“גליונות”,    על כף “מאזניו” שוקלהו פיכמן3 –    עוד בת־שירי תדע ענות    לכל השואלים: אביך מאן?    הוא בן אותו מקום־מזל    על תושביו ישאו משל:    “הליטאי איננו מת.”    נגזר עלי – צ’לדון אמותה4,    אבל בזה הכתיב: “אמת”.5    אשמור בכל אשר אנודה    אמון לשלש אותיותיה6,    אמון ליתר היוד־טית.    לבי שלו. אני יודע:    הדור הבא ישרוט באבן    דברי לזכר, אף את שמי    וגם שמך ירשומו, לוין,    קבל אפוא פרישת־שלומי!           רוברט לוין־ מידידיו של  בלנינגרד. היה פעיל באיסוף ספרים רוסיים בשביל הספריה הלאומית בירושלים. גם הוא נכלא במחנה־הסגר, בבלחש שבקאזאכסטאן (""אני עושה קפיצת־הדרך… ומן הנימן עד  ↩   בלחש"").     “טונדרתם של ווגולי” – רמז לאפוס של שבט הווגולים, “ספר הטונדרה”, שתורגם לעברית על־ידי .  ↩    “למדן כורכו ב‘גליונות’ / על כף ‘מאזניו’ שוקלהו פיכמן” – רמז לשני כתבי־העת שבארץ ישראל, ששיריו של ח.ל. נתפרסמו בהם.  ↩    “נגזר עלי – צ'לדון אמותה” – בלשון העם הסיבירית, כינוי לתושבים הותיקים של האזור.  ↩    “אבל בזה הכתיב: ‘אמת’ ” – היבסקציה הנהיגה את הכתיב ה“פונטי” של המילים העבריות באידיש, ו“עמעס” היה שם עתונה המרכזי במוסקבה.  ↩    “אמון לשלש אותיותיה / אהון ליתר היוד־טית” – כ""ב אותיות של האלף־בית העברי.  ↩           "
1177,שאול טשרניחובסקי,16,1,3,4,1,0,1,שאול טשרניחובסקי,"   	 	 	    במשמרת /      מעדר מכיש, מעדר דובר,    מעדר כבד-פה וכבד-פלד.    אומר הילד:    – מה פה אתה עומד, אבי?    “פה המשמרת.”    – ומי עובד שם בפרדס?    “שם? – יריבי.”      – ובכן אבי, יש עבודה,    ומה אתה בטל בחלד?    – שואל הילד –    ומה אתה בטל, אבי?    לך לא נמסרת?    ""אני, הלא תבינה, בני,    לא – יריבי.""      – זוכר אני: לפני ימים    קראו עלינו שד וטבח,    (נדמה, אין רוח)    וכבר עמדת פה, אבי…    “כן, במשמרת.”    – מי בא בסיף ובאש?    “הוא – יריבי!”      – אבי, אבי, הלא תגיד:    ומי ומי את נפשו יער,    – אומר הנער –    אם שוב יבא השם נוי,    יגן על קרת,    על הפרדס ועל בעליו?    “בני!” – ואבי!       כפר סבא 1934       "
6509,שלמה מנדלקרן,382,1,3,4,1,0,0,שלמה מנדלקרן,   	 	 	     על־אבדן יעיד כל־גבר    כי היה שפל רוח וענו:    עתה ירד הוא אל־קבר    ואת החולים נתן ללכת לפניו…        
5112,"איתמר בן-אב""י",117,1,3,4,1,1,0,"איתמר בן-אב""י","   	 	 	    הוא  שלום יפתי, היום את שלי,  היום – אם ארצה אקחך.  אל תנסי מפני את לנוס:  “כל הדרכים סתומים לרוחך!”  היא  – לשוא, הוי! גאה, לשוא תתפאר  כי שלכני היום ותקח:  אני כצפור אכניף ואמהר  לעופף מפניך רחוק.  הוא  ""אם את כצפור תכניפי כנפים  ותעופי למרומים רחוקים –  אני אז הנשר בגדולות צפרנים:  תפשתיך ולא הנחתיך.""  היא  – אם אתה הנשר בצפרניו עבותות  ולתפשני תשתדל אתה:  אני כציד אתקשת בקשתות  וחצי יפלחוך מיד!  הוא  ""אם את כציד בקשתות תתקשתי  וחץ לקראתי תשלחי  אני – עננים נפוחים לשפתי  וחיש ישרפך חשמלי.""  היא  – אם אתה עננים נפוחים לשפתך  וחשמלך אם ירצני לשרף:  אני הרוח וארדוף אז אותך  עד תרעד ותהיה כך לאד.  הוא  ""אם תהיי את הרוח ואת תרדפיני  ולאדים אז אותי תהפכי:  אני אז הים הגדול, ותראיני –  איך אותך אז אספג לתוכי.""  היא  – אם אתה הים הגדול, הנורא  ואותי אם תנס כך לספג:  אני השמש בלשונות־תבערה  וברגע אחד הוי תיבש!  הוא  ""אם את השמש בקרניו בוערים  וליבש אותי אם הרהבת:  אני אלהים במרומי ההרים  אחריבך עד יסוד יסודך.  היא  אם אתה אלהים בהרים הרמים  ושמשי אם תרצה להחריב;  אני אלילה, אלילת־קדומים  תאהבני – ואויה אז לך!…           "
1328,דוד פרישמן,22,1,3,4,1,0,0,דוד פרישמן,"   	 	 	    #/    שם ברמה, שם נשקפת    חרבה שממה אף נופלת,    ובלילה שדי לילה    שם יחלו, שם ירקדו.        אך מלפנים, בימי קדם,    שם – עוד זוכרים – ראתה עין    בית גדול, בית-הכנסת,    ובחורים שם למדו.        ובחורים שם למדו –    אך בעמק שם באהל    יחד אם ובת ישבו;    בת לוקחת לב רואיה.        שם ברמה, שם ילמדו –    אך גם נפש יש לנער,    נפש חפצה; ואחד נער    חמד, אהב הנחמדה.        לילה, לילה, עת כי נחו    הבחורים ויישנו    ויהי עזוב בית-הכנסת –    שם השנים, שם נועדו.        שם ישבו, שם נעצבו,    ויצחקו, אף נשקו;    שם שמחו, שם נאנחו –    אך בא יומם כי נתפשו.        כי השמש צד אותמו    כצפרים לפנות בקר…    ובמקלהו ברזל עשת    הכה, הכה ראש וזרע.        אז את-חליו שם ברמה    חלה שלשים יום הנער;    גם הנערה שם בעמק    חלתה שלשים יום חלתה.        אז שכבו, אז נעצבו,    לא צחקו, לא נשקו –    וימותו שניהם יחד,    גם הנערה גם הנער.        ומני-אז שם נשקפת    חרבה שממה ומפלת,    ובלילה שדי לילה    שם יחלו אף ירקדו.          "
4624,אלכסנדר סרגיביץ' פושקין,60,1,2,3,1,0,0,אלכסנדר סרגיביץ' פושקין,"   	 	 	     ראשו לארץ ועל-פניו נדיבות,  כן מלאך אל-שערי-העדן הופיע;  ולנגדו שד משחית ומלא תך וריבות  מתחתית התפת למעלה הרקיע.  ורוח השלילה, רוח הכליון,  אז הביט לרוח הנשגב לטהר,  אז נמלא גם-לבו תם עם-נקיון,  ובחזק-יד דבק גם-אליו הזהר.  הוי שא-נא, הן אותך ראיתי – קרא –  ואמנם לא-חנם מראיך חזיתי;  לא כל יש בארץ לי היה לזרא,  לא כל יש בארץ מאסתי, בזיתי.          "
3132,שלמה אבן גבירול,40,1,1,1,1,0,0,שלמה אבן גבירול,"   	 	 	       הלא תבכו, בני גלות, המוני, / הלא תבכו לציון עיר אדני  עשו מספד והילילו באפרת / והשמיעו בבית לחם, אמוני    לבת ציון באזנינו זעקה / מעוררת בכל קרת יגוני    מצאוני קראוני עווני / וקם כחשי וגם ענה בפני    ואיכה אחריש, בני, ואדם / ואיכה אתנה פוגת לעיני  ואיך לא אעשה מספד ואבכה / בכות    חשבון ואלעלה שכני ־  וסר צלי אשר הסך לראשי / ומת מלכי אשר עבר לפני    והורם מעלי ראשי עטרה / והוסר הענק מצורוני    וסר הניר אשר נשאר לדוד / ושח דגל אשר אסף גאוני.    בני דוד, שאו נזר ועדות / ושברו פך אשר בו ראש שמני    למי זה אחריו תאות מלוכה / ומי ישב עלי כסא אדני    ומי ישפט עניי עם בצדק / ומי ירוה במימיו צמאוני    ואיה רב אשר יהיה כהאיי / ואיה הר אשר יהיה כסיני?        "
488,חיים נחמן ביאליק,6,1,3,4,1,0,0,חיים נחמן ביאליק,"   	 	 	     ציץ, ציץ, צויץ,    פי, פי, פי!    חושי אחות,    באי, ראי,    באי, ראי,    מצאתי פרי,    פרי מצאתי,    קומי זכי,    קומי שימי    פיך עם פי    גרגר לך    וגרגר לי.          "
4655,טוביה בן משה כץ,64,1,2,2,1,0,1,טוביה בן משה כץ,   	 	 	     שדי אל אלהי אבי  שוכן אתה בחדרי לבבי  רגשותי אתה יודע  אף אם אעמוד בדממה  כצאן טבחה ושה נאלמה  מחשבותי אתה שומע  ארחי ורבעי שבתי וקומי  ישרי ורשעי מעלי ותמי  הלא ממך לא נעלמו  מה אזעק ואשוע  לפני אלהים יודע  מחשבות בסתר רקמו  אולם אך אשא כפים  אל שדי שוכן שמים  ועיני תבכה תזל דמעות  אתה אל תעלם אזנך  מרבבות אנחות עבדך  אף גם אם שפתיו רק נעות.         
1293,לורד ביירון,18,1,2,3,1,0,0,לורד ביירון,"   	 	 	       בוכיה מתאבלת אותך חזיתי    ורסיסי דמעה על-עיניך תכלת,    אגלי טל אורת אז לראות דמיתי    על-דודאי השדה וחבצלת;    חזיתיך צהלת, שמחה גם-שחקת    ושתי עיניך יחד אורו נהרו –    מברק קרניהן אספה נגהה ברקת    ופני הספיר בושו גם-חפרו.    כשמש בעד-עבים עת תשלח קרנים    תפיץ אור נעם ביקר שלל-צבע    גם כי-תבוא, ינטו צללי ערבים,    נכחה יופזו כל-ראש הר וגבע,    כן משחוק שפתיך יוצק שבע שמחות    אל-חדרי נפש זעפה ונעכרה,    אחריו עוד יאיר נתיב נגה צחצחות    ובמשכיות לבב יופע כמו-נהרה!        "
2993,שלמה אבן גבירול,40,1,1,1,1,0,0,שלמה אבן גבירול,   	 	 	    וקאל איצ͘א     ישלם הסתיו נדרו ויקים / דברו לחבצלת עמקים  ויום קיץ ליום חרף מצפה / יבואוהו לבשר הברקים  אשר תלד בלי עצב אדמה / והעבים ילדיה מניקים  ראה כי שחקה תבל ורכו / לחייה אשר היו חזקים  וכסו הערגות כֽתנות חור / ושני שבצום עבי שחקים  ומראיהן כמראה הכתמים / וגביהן כגבי היֽרקים  וקם התור והעגור והסיס / להתפאר על יוני אפיקים  ועת כי יתנו ראשם לקפץ / תדמה פעמיהם באזקים  בהגלות הדר שמש עליהם / יכסו צורניהם ענקים  אמר אתה התוכל אור לכסות / ואם תוכל להשפיל הארקים  הלא די כי תשוה לבך לי / כמו סלע עדי שמתו נקיקים  ואיכה תאנה עלי תבקש / ודברי תאנה דקים ורקים  ואיך תזרק רמחיך לנגדי / ומגני כבר ערצו אפיקים  וסוסינו ירוצון בסלעים / יכסו השחקים באבקים  ואיך תבזה מעט ניבי ותקריב / עלי מזבח אלהיך נתוקים  והשנים יקומון מחדשים / והימים יקומון מחלקים  ואם אתה בראש אנשי לבבות / דלה מלב אנוש מים עמקים.        
1880,יהודה הלוי,26,1,1,1,1,0,1,יהודה הלוי,"   	 	 	    1   יונה נשאתה / על־כנפי נשרים2  וקננה בחיקך  /בחדרי חדרים3 –  למה נטשתה4 / נודדה ביערים?  ומכל עברים / פרשי מכמרים.  יסיתוה זרים / באלהים אחרים5,  והיא במסתרים / תבכה לבעל נעורים6.    ובן־דישן ודישון / יחליק לה לשון7,  ותשא אישון / לאישה הראשון8.  למה תעזב / נפשי לשאול  ואדעה כי / אין זולתך לגאול?    הלנצח תמה / תהי גלוית צמה9,  בזה ושמה / למזה ושמה10.  ובן האמה / העטני אימה11,  כי ביד רמה / קשת רמה12.  ואהלי במה / לאהליבמה13,  ואהליב מה – / תיחל עוד וכמה14.    ואין מופת ואין־אות, / ואין־חזון ומראות  ואם־אשאל לראות / מתי קץ הפלאות15 –  יענו נבואות: / הקשית לשאול:16    ובנות עדינות / הגלו ממדינות17,  ממטות רעננות / ומנוחות שאננות,  ונפזרו בינות / עם לא־בינות18,  בלעגי שפה19 / ובלשנות שנות.  אך שמרו אמונות20 / בם היו אמונות21,  ולאלילי תמונות / מאנו לענות22.    ולמה במרחק / עמד דר שחק23?  ורודי דחק, / ודודי רחק24  ולקץ ימים / נשאל נשאול:25    דגל אחוה / מעלי הוסר.  ורגל גאוה / עלי על ומוסר26.  ואני מיסר / באכזריות מוסר27,  גלה ונאסר / וזעף וסר.  באין מנזר וטפסר28, / ואין מלך ואין שר.  וצר אלי סר, / וצור מני סר29.    והחריב בקצפו / מקום מדרך כפו30,  והצית בזעפו / מזוזתו וספו31,  ואש קדחה באפו, / ותיקד עד־שאול.    הלעולמים / יזנח אדני?  והאין קצה / למועדי חזיוני32?  קומה אדני! / ויפצו שטני  ושוב אל־מעוני / אל־היכל לפני33  וגלה לעיני / כבודך כמסיני34,  והשב לשכני / גמול על־יגוני35.  ובטל־ישע רד / על־ירא וחרד36,  ומכסאו הורד / בן האמה מורד37.  מהרה, פן־ארד / ביגון אל שאול:        שיר זה שיך לסוג שירי הגאולה.  ↩    יונה וכו': עם ישראל שנשאת אותו ממצרים כעל כנפי נשרים  ↩    וקננה וכו': הקן של היונה היה בחדרי חדרים בקדש הקדשים.  ↩    נטשתה עזבת אותה.  ↩    יסיתוה זרים: הגוים מסיתים אותה לעבד אלהיהם  ↩    והיא: אך היא. לבעל נעורים: לה' אלהי נעוריה.  ↩    דישן ודישון: בני עשו, וכונתו לנצרות. יחליק לה לשון: למען תמיר אלהים באלהיהם.  ↩    ותשא אישון: ותשא עין. לאישה הראשון: לקב""ה.  ↩    גלוית צמה: סמן לאשה שאין לה בעל, וכונתו האם לנצח לא ישוב ה' לגאל את ישראל.  ↩    מזה ושמה: בני עשו.  ↩    בן האמה: ישמעאל. העטני אימה: הפחידני.  ↩    קשת רמה: ירה קשתו.  ↩    ואהליבמה: ישראל נתן לעבד לאהליבמה: היתה אשת עשו.  ↩    אהליבה: יהודה. מה תיחל: מה תקוה עוד.  ↩    ואם אשאל לראות: ואם אבקש לדעת מתי יהיה קץ הפלאות: הקץ הנפלא שנגאל.  ↩    הקשית לשאל: שאלת שאלה קשה.  ↩    ובנות עדינות: ישראל הדומה לבנות עדינות. ממדינות: מארצם.  ↩    עם לא בינות: עם שאינו מבין.  ↩    בלעגי שפה: בעלי שפה נלעגה. המשורר חשב את השפה העברית לשפה היותר יפה והיותר נכונה.  ↩    אמונות: יחיד אמונה.  ↩    בם היו אמונות: חניכות שנתחנכו בה.  ↩    אלילי תמונות: אלילים מצירים בתמונות. לענות: להכנע.  ↩    דר שחק: שוכן שמים.  ↩    ורודי: הכובש שלי. ודודי: הקב""ה, וכאן לשון נופל על לשון יפה עד מאד.  ↩    ולקץ ימים נשאל נשאל: ה' עזבנו ונפרד מאתנו עד הקץ.  ↩    מוסר: רבים מוסרות, חבל שקושרים בו את הגל.  ↩    באכזריות מוסר: במוסר קשה.  ↩    מנזר וטפסר: פרוש שניהם בעלי שררה ונזכרים בתנ""ך.  ↩    וצר אלי סר: האויב שלט בו. וצור מני סר: הקב""ה עזב אותי, וגם כאן לשון נופל על לשון יפה.  ↩    מקום מדרך כפו: כמו הדם רגליו וכונתו לביה""מק.  ↩    והצית: הדליק מזוזתו וספו: הסף והמזוזה של ביה""מק.  ↩    למעדי חזיוני: מועד הגאולה שנבאו עליה הנביאים.  ↩    מעונו: ביה""מק. (בשיר עצמו כתוב: מעוני; הערת פב""י). היכל לפני: קדש 	הקדשים.  ↩    כמסיני: כמו שנגלית בכבודך אל ישראל מהר סיני.  ↩    על יגוני: על הצער והגיון שהם גורמים לו.  ↩    ירא וחרד: ישראל המפחד מפני אויביו.  ↩    בן האמה מורד: ישמעאל.  ↩           "
2509,שמואל הנגיד,32,1,1,1,1,0,0,שמואל הנגיד,"   	 	 	    ולה קול ירתי בה צדיקא לה תופי ויעזי קראבתה  ולו שיר קינה מקונן בו על ידידו שנפטר ומנחם את קרוביו     הייטב לנדיבים טוב פעלים – /   ומות נדיב כמו מות הנבלים!  ויתהלל ברב ימים חכם לב –  /   ויום מחר יהו ימיו צללים!  בחי אל! בהבלים יהלך איש /   עלי ארץ – ולא יבין הבלים,  כאלו הכסילות סגרה על    /   לבבינו – ואיננו כסילים,  והחיים והמות , ואין בם   /   פליליה, בכל נפש פלילים,  ובינם נמצאה איבה, כאיבת   /  שתי צרות, ויש להם בעלים,  יחבל זה אשר יעש חברו,  /    כעולים – ואינימו עוילים,  וילד איש וילד יום, וילדי   /   בני אדם לילדי יום אכולים,  ואם לא יחזה הבן במות אב –  /  בני האב בחיי אב שכולים,  ורע מזה ומזה כי פעליו,   /    אשר הקדים, במאזנים שקולים.  לך, רעי, אשר חלל ואינו,  /    לך הומה לבבי כחלילים,  לך ראשי כמו מים, ועיני   /    כמעינים, ועפעפי נחלים,  ולך מעי, כיולדה, יחילון,  /    ויתקצץ לבבי כפתילים,  ובלתך בחמת רוחי אהלך  /    כקוצף או כאחד הסכלים,  ואתן ראש, ואאסר בבית בור, /   ואקוץ לחנות אצל אצילים,  למען שלחו אותך בבור, אין  /   לך מנהו יציאה, בחבלים  ויען לא גזלוך, ואולם    /    כבדי וחצי לבי גזולים.  ידעתיהו , ויודע אהובו   /    נהי אומר ולא יאמר התולים,  ולקח, ואשר לקח ידידו –  /   בעיניו כל ימי חייו געולים.  קצר שנים – וזמותיו ארכות,  /  שפל ברך – ולבו בכסילים,  נבון דבר – ומתראה כפתי,   /  גבה לבב – והולך אל שפלים,  ולא נתן לאל תפלה בעודו,  /   ולא נתן כבודו לפסילים.  קרוביו, הקרובים לי כנפשי,  /   ינחמכם מנחם האבלים  ויועילכם, בצדקתו ותמו,  /    בשבת או בלכת על שבילים.  ולידידי אשר גוע יכונן   /    נוה נוח כאחד הגדולים,  ויסך  על קבורתו בעבים,   /   וישקה את עפרו בטללים!         "
3151,שלמה אבן גבירול,40,1,1,1,1,0,0,שלמה אבן גבירול,   	 	 	     — — È — / — — È — / — — / — — È — / — — È — / — —    יחשב לבבי בעלות שמש / כי מעשהו מעשה נבון ־    עת האדמה שאלה אורו / יקח בני עיש לערבון.        
4412,שלום שבזי,54,1,2,2,1,0,0,שלום שבזי,"   	 	 	     יום אזכרה ציון  ויהמה לבי,  שיכל חמוד רעיון  שואן1 בתוך קרבי.  ונאם דבר חזיון  יעיר צפון חובי.  אקרא לאל עליון,  צורי ראה עלבי.  שועי אהב,  חלשי רהב,  יהבי יהב,  המיר זהב  חטאי בעשת שן.  לב צר בקע,  רומי שקע,  שורה נקע,  עלי פקע,  שלום כמו פישון.  מלכי רצה,  דל חלצו,  קום אמצו,  אל ילחצו,  דישן וא דישון.  ציון עדי תוקפך,  צפי לבוא צופך.  שוכן שמי מעלה,  רחם לעם דלים.  להם תנה חמלה,  חון דך ואל תכלים.  לדל אשר גלה  הטחן ואל תעלים.  הדר כלי כלה,  מילת לבוש יגלים.  שורה, שעה  קול יודעי,  דת שומעי,  על שופעי  דרשה וקבלה.  לבני ברית  שים אחרית  טובה, ורת  יון מטרית,  טורף אשר שלה.  מימינך  חן תמשכה  לאהובך,  ותסוככה  על דל אשר חלה.  אויב אשר שפך  רוגזו, לפיו תהפך.  בזכות גביר פוקד  לעשות רצוניך,  עוקד והנעקד,  ואבי שבטיך.  תסלח לחטא נשקד2  לבני בריתיך.  על דלת[…]3 אשקד,  ממתין חסדיך.  שלח פדות,  השב שבות,  חיש קוממות  ילד לרות,  ינון משיחנו.  לו תמשחה,  אז יצלחה,  בך יבטחה  יום נשמחה  תוך מאויינו.  מצרפת  בשר יפת  עין שנת  גולת צפת,  צופים פדותינו.  ספיר וטוב נופך,  היך סר ונשתפך.  זכרה זכות שבעים  וזכות ילוד עמרם,  ואחיו, שהוא נעים,  כהן לך, אל רם.  וזכור לארבעים  יום קיבלו כתרם.  חיש ושלחה רועים,  אתה מנת סברם.  שפעת רביב  תרפא עציב,  מעין נגיב  תנהיר סביב  ציון והאולם.  לקראת נדוד  ישוב חמוד,  קץ החלוד  אויבי שדוד,  הסר לכל צלם.  מזיוך  צור סככה  יונתך,  רעיתך,  צופה לכל נעלם.  נפש חלי הרפך,  חזקי בסרעפך.  ירצה צבי החן,  ישיב לבת גלים.  אז ימצאו פתחון  מלאך וגלגלים.  ויעוררו בטחון,  שפע בים גלים.  אחרון שהוא בוחן,  יוקר וגלגלים.  מימין קבוץ,  יה לחלוץ,  בנך אמוץ,  ילבש לבוץ,  יעלה לתוך ארמון.  שמעה נהי  רחל שהיא  בוכה והיא  תאמר יהי  רצון ונזדמן.  תקוה ברב  שיערב  צר יהרב  חפץ קרב,  אשוב לאיש קדמון.  שיחה לדוד תשפך,  כמנפץ ובמנצפך4     שירי חתמתיו זה  בשבח לצור קוני.  נורא וא יבזה  דלות עני עני.  עלי בחן יזה,  ויסלקה אוני.  שומן אדום ירזה,  ואני יחייני.  קדוש דרוש  גולה ובוש,  חסד טמוש5  גופו בראש  גולים תצו חסד.  טרטיש6 סמוק,  שרו חמוק,  גזעו פסוק,  מלכו נתוק,  ולקדשך יסד.  נהל חמוס,  עון עמוס,  ורד רמוס,  מבין קמוס,  הצל וא יפסד.  חיוור אזי נהפך,  מי שושנים בפך.         פירוש: רוג (שאון).  ↩    עפ“י איכה א' י”ד: נשקד על פשעי.  ↩    מחוק: פת[ח]  ↩    האותיות בעלות צורה סופית, עפ“י שבת ק”ד ע""א.  ↩    שקע (מארמית).  ↩    פירוש: אכ'רב (החרב) [שורש רטש?].  ↩           "
3129,שלמה אבן גבירול,40,1,1,1,1,0,0,שלמה אבן גבירול,   	 	 	         ואמר: מי יחרחר ריב ויצמיד / ומי יציב לך רעים ויעמיד    עלי דין מרדכי בקש להרגי / אשר שמתיו כרע או כתלמיד    [ואל] נא תקראו לו מרדכי עוד / אבל המן אשר בקש להשמיד.          
242,רחל בלובשטיין,5,0,3,4,1,0,1,רחל בלובשטיין,"   	 	 	     ושוב מרחב שדות, ורוח דרור  וגיל –  אולי היה כלאי חלום ארך, שחר  כן, רק חלום מבהיל?  ותנחומי אסיר חלום אף הם!  ואז –  היד אשר ידעה לנוד ולנחם  יכלה זכרה וגז?  חיי בלב, עצבת ליל נזעם,  עוד קט!  פן נסו הצללים וגררו אתם  גם את האור המעט.        "
5601,יעקב שטיינברג,261,1,3,4,1,0,1,יעקב שטיינברג,"   	 	 	    ו   לכסאות, ישבו לצים, מושטה יד עמלה    והפך על פניהם כלם לשארית-ליל אחרונה.    חשופי-בטן אלה אחריתם זו מה-שונה,    עת רגלי פגרים דרוכות כרעיהם באפלה!    הבית סגר כבר ואדיו קרבו סגורים,    האולם ריק מכל הנפש הנדחה;    ודבר-מה חי בתוכו מטפחת-יד משלכה    מלבינה על הרצפה כאבדת תם ונעורים.    החשך רב ודמות כל חלון לא חשכה,    למעלה גביש המנורות בהרת-מות קרה,    ולמטה פליט יד-אשה מעורר רך ותשוקה.    בעוד לילה תנון פה מזכרת זאת ענגה,    ובקר מלצר ראשון יאספנה דם וצררה    בצרור כל חלאת אדם — בלי רחמי רך ותוגה.        "
1445,יהודה הלוי,26,1,1,1,1,0,1,יהודה הלוי,"   	 	 	     עורה, ידידי, מתנומתך –    אשבע בהקיץ את תמונתך.    אם תחזה נושק שפתך בחלום,    אהיה אני פותר חלומותך!          "
608,חיים נחמן ביאליק,6,1,3,4,1,0,0,חיים נחמן ביאליק,"   	 	 	     שיי, רעי, שה בן-כשב –  טלפיו זהב, צמרו כסף.        בקר יצא שה בן-כשב  ללקט פרחי-אור בעשב.        וכחם היום – בן-כשב  בדלח ישת מנחל-כסף.        ולעת-ערב – שה בן-כשב  אלי מכלת שן יאסף.        "
211,יהודה ליב גורדון,2,1,3,3,1,0,0,יהודה ליב גורדון,"   	 	 	         בנאות ארץ הדו מזרח השמש  (שם ביקר הודו השושן פורח,  שם נרד מור ולבונה יפיצו ריח,  ובסתר קני בשם, בין פרחי חן מתחת,  יזחל נחש שרף, ירמש כל רמש),  שם עדה רבה יום אחד נקהלה  לראות בשחוק נחש המרקד בצלחת,  הדי אחד עמד תוך המעגלה  ובידו הנטויה  צלחת כסויה,  על ידו עמדו שנים  המנגנים במצלתים;  ובהחל מנגינתם פעם אחת  הרים המנחש מכסה הצלחת  ויזנק מתוכה נחש צבוע,  ויצנף גוו ויחל לנוע,  וירקד בדעת ובבינה  על פי מדות המנגינה.  וקהל הראים יתענגו ישחקו,  לקרב לגשת איש אחיו ידחקו,  נטו גרון, על בהנות רגליהם קמו  ופניהם החומים קרנו מנחת.  אך רגע אחד המנגנים דמו  והמנחש לא מהר כסות הצלחת  ויזנק הנחש כחץ מקשת  וישך האנשים שקרבו לגשת.      ובראשם דמם! כי האמינו בנחשים  המרקדים כאנשים.  לא הדעת לרקוד ולהחוי קידות  היא ראשית חכמה, תכלית ההשכלה;  מבלי לב טוב, מבלי תמת המידות,  הדעת לאדם מות ומפלה.  מה־יתרון אם תנתן  דעה והשכל לפתן  אם לרקוד ולהלפת יפליאו;  כל עוד טבעם לא החליפו,  כל עוד ארסם לא הקיאו,  רק כח לעשות רע יוסיפו.          "
4804,ישראל חצקביץ,78,1,3,4,1,0,1,ישראל חצקביץ,"   	 	 	    (שיר הכביש)   הוי, חבר, דאגות הצדה!  קומה זקופה, רננה בלב.  מי ומי אשר יזידו  להלחם באריה רעב!  נשאיר להם, לאויבינו  את נחמתם, נחמת השוא;  אם לעבוד יודעות ידינו  מוכנות הן גם לקרב.  הבט וראה: שורות אתינו  יורקות אבק בפני נושן,  כמו מפקדינו עמלנו,  צו נותן תותחים, עשן.  אתים – תותחים  יורים – קודחים  קודחים –יורקים  בפני הצר.  אויר רועד  כחיל רוקד  הן מתמוטט  גם המבצר.        ואנחנו – הלאה, הלאה  ואנחנו –מעלה, מעלה.  הוי הצדה, עוברי דרך!    יפה יהודה ואדמת מיש1.    בארצנו שמנו ברך,  כובלים, כובשים אותה בכביש;  אכן צנמו שדי אמנו,  מת גמולה האחרון….  הכו, הכו נא מכושינו,  מלאו, מלאו את הקרון  אגלי זעה – ללב הארץ,  טפות דם – על אבנים.  ואם גם לא נעמוד בפרץ  אז יבאו הבנים.  הם יבאו  ואת העולם ירעידו  בנתנם קולם:  הצדה!       פברואר 1929           המילה לא ברורה. הערת פב""י.  ↩           "
5724,יעקב שטיינברג,261,1,3,4,1,0,1,יעקב שטיינברג,"   	 	 	     אראלה בת-השכנה זוכרת לי ברחוב    אשר הייתי לה כדוד בידידות כנה:    וגם בגאות משחקה עוד תמצא עת לסב    ופנות אלי בחן וסור בחיוך טוב –    אראלה בת-השכנה.    וביום לא-טוב מימים, בתקופת-רגז זאת,    עברתי לי ברחוב למעשי הנכלמים;    והנה היא מנגד ועמה עוד מבנות    השבע והשש, הטף שטוב לראות    ביום לא-טוב מימים.    והטף מתגודד סביבה ומאזין לפי-תם,    וקול אראלה הולך בשלוה מעציבה:    – הם הורגים גם ילדים. ופשוט כך יום-יום!    הילדה קראה כן ותוסף כן לנאם –    והטף מתגודד סביבה.        "
4488,שלום שבזי,54,1,2,2,1,0,0,שלום שבזי,"   	 	 	    חתימה: שבזי     בחלום לילה חלמתי / לעדת קדש בני תם    בין משנאי נאחזתי / אסרוני תוך נותם    אז ימין האל זכרתי / ואנתץ ארמנותם    גם וחיליהם נתשתי / נפזרו ממשכנותם    נפלה אימה עליהם    קול בפחד פזריהם    לא הרימון את ידיהם    ואני חילם שללתי / ואחפש מצפנותם    בהדר דודי צלחתי / בא בארבעת קצותם:    שממו אויבים וקמים / וחבצלת שמחה    בא ידידי בין כרמים / החריב בצרה ומחה    וחסידים וחכמים / מנדוד קבץ ונחה    ואני אצלם שמחתי / ארדפה על אהבתם    זה שנת התכ""ו למנין    אקבצה מקנה וקנין    עמדה ציון בבנין    אז שדה גולה מכרתי / על בני עולה כדעתם    יום דבר נתן שמעתי / נפלו אויבי ברשתם:    בת מלכים דברי שיר / עוררי דוד רב פעלים    קבצי עני ועשיר / וקשרים ארבע דגלים    סוד חלום אבין להפשיר / לעלות שלש רגלים    אם חלומי זה אמתי / צח בתוך פרגוד ונחתם    בו אמתת הבשורה    הוא כגביעי מנורה    מגבעי צחות ואורה    בו ידיעתי רשמתי / סוד אמת גלוי ונסתם    ואני דודי חמדתי / יגהה נר הל לנעתם:    זרזה גולה לחרצך / קום ונקביל הידידים    ועלה חזמ""ק לארצך / נקבצה כל השרידים    גם בנך יוסף יעיצך / אז ותהיון לי מעידים    כי בשירי זה סגלתי / את יסודותי בגשתם    עם שס“ה ורמ”ח בתוך גוף    גורמי מחלה וסגוף    הון ומחשבה ורגוף    גם שכלי האצלתי / ידעו את דור אבותם    כי בשם שדי בטחתי / רם עלי כל מחשבותם:    יסגלה […]        "
525,חיים נחמן ביאליק,6,1,3,4,1,0,0,חיים נחמן ביאליק,"   	 	 	    אחרי מותי /   לזכר N.     אחרי מותי ספדו ככה לי:    ""היה איש – וראו: איננו עוד;    קדם זמנו מת האיש הזה,    ושירת חייו באמצע נפסקה;    וצר! עוד מזמור אחד היה-לו –    והנה אבד המזמור לעד,    אבד לעד!        וצר מאד! הן כנור היה-לו –    נפש חיה וממללה,    והמשורר מדי דברו בו    את-כל-רזי לבו הגיד לו,    וכל-הנימין ידו דובבה,    אך רז אחד בקרבו הכחיד,    סחור סחור לו אצבעותיו פזזו,    נימה אחת אלמה נשארה,    אלמה נשארה עד-היום!        וצר מאד, מאד!    כל-ימיה זעה נימה זו,    דומם זעה, דומם רעדה,    אל-מזמורה, דודה גואלה,    כמהה, צמאה, עגמה, נכספה,    כאשר יעגם לב למזמן לו;    ואם-התמהמה – בכל-יום חכתה-לו    ובנהימה טמירה שועה-לו –    והוא התמהמה אף לא-בא,    אף לא-בא!      וגדול מאד, מאד הכאב!    היה איש – וראו: איננו עוד,    ושירת חייו באמצע נפסקה;    עוד שיר מזמור אחד היה-לו,    והנה אבד המזמור לעד,    אבד לעד!""       תרס""ד.       "
2224,שמואל הנגיד,32,1,1,1,1,0,0,שמואל הנגיד,   	 	 	     התתמה מאנוש נבל אחי הון    ועז-מצח אשר טוביו מנועים    ואיך יזוב אשר פניו נחושה    ולבו צור וכפיו מסלעים.          
5152,היינריך היינה,144,1,2,3,1,0,0,היינריך היינה,"   	 	 	     על אהבה חלמתי פראית באפל לילות,  על קוצות־הוד ורך ההדס והשושנה,  על שפתי־חן ודברן מר כלענה,  על שירים קודרים ונגינות כה אבלות.      הם חלפו כבר ואינם החלומות הענגים,  גם דמות חלום־היקרות נהלכה כצל!  רק נותרה לי אש פראית יצקתי באפל  לילותי אז בתוך חרוזים נוגים.      נשארת יתום, שיר! חלף גם־אתה לי  ובקש דמות חלומי, נעלמה ואיננה,  ומסר לה ברכת שלומי אם תמצאנה ­–  לצל אורירי הנני ואשלח הבל פי.        "
